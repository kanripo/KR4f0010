# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:41.047320
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 89
#+PROPERTY: FILE SB04n0419-089牧齋初學集-卷第八十九.
<pb:KR4f0010_SBCK_089-1a>¶
牧齋初學集卷第八十九¶
　　制科二　一¶
　萬曆三十八年會試墨卷¶
　　論一首　表一道　策五道　一¶
　　聖王必以其欲從天下之心¶
論曰王道必本於無欲非無欲也以天下之欲¶
爲欲也夫天下大矣民生其閒知棼而不可規¶
表測也力橫而不可約束繩也人主安能一一¶
均調之劑量之而曰必以天下之欲爲欲豈其¶
舍廣廈細&KR0999;之奉而貶損其躬以爲窮簷蔀屋¶
<pb:KR4f0010_SBCK_089-1b>¶
計哉聖王之道執大象而天下往不先平天下¶
之心而亟治一巳之欲則先儒所稱聖王必以¶
其欲從天下之心者蓋盡性之㫖也請推言之¶
人各以性盛心以心盛欲欲也者感於性而竅¶
於心其微無形而其危不可圉聖王與天下之¶
所總也欲之初萌也如皭火之始傳欲明欲滅¶
而不可撲也其漸漬而來乗閒伺𨻶如積火之¶
消膏不自覺也其內引而外射也如火之燎於¶
原流金泐石而莫可控揣也纖纊塞耳則不聞¶
鐘鼓一塵眯目則不見丘山片欲翳心則不辨¶
<pb:KR4f0010_SBCK_089-2a>¶
白黑欲之爲我有而累我亦大矣而况人主之¶
身立于四累之上而隔于九閽之內威福爲之¶
轡御好惡爲之毛羽一切聲色貨利娛心極慮¶
之事爲之釣餌而射的吾欲念一萌而天下已¶
有市吾欲而進者人主厭縱其欲以亂百度而¶
天下與人主日隔宵人射聲忠賢匿影人主重¶
襲而不自知天下吞聲而無所訴而天下事乃¶
不可爲矣聖王乃伏而思曰天下之人五方異¶
宜四海異俗廣川大谷異居剛柔燥濕異氣有¶
好必有憎有愉必有拂天下人各有欲也豈獨¶
<pb:KR4f0010_SBCK_089-2b>¶
人主且人主以一身司牧億兆人哀樂慮歎無¶
不寄命於人主善御者之於駕也馬體調於車¶
人心適於馬御者之心不自用而爲馬用而人¶
主獨能外天下以成其欲乎然則人主以天下¶
之欲爲欲者也人主安得有欲惟人主不以天¶
下爲欲而自以其欲爲欲吾目欲選色而天下¶
憔悴轉死者吾不見吾耳欲流聲而天下呼𥸤¶
道旁者吾不聞吾口欲爽味體欲重裘而天下¶
木食鶉衣者吾不恤天下瘁瘁焉人苦其生而¶
又何頼於人主爲夫數者之欲非庸主有之而¶
<pb:KR4f0010_SBCK_089-3a>¶
聖主獨無也聖王之欲卽庸主之欲又卽天下¶
人之欲而特其見有公私量有廣狹爭於一念¶
之轉關而巳是故天下有覆盆向隅不敢望天¶
者則天下之目苦不得視而吾之欲色者詘矣¶
天下有呻吟歎息危涕相告者則天下之耳苦¶
不得聽而吾之欲聲者塞矣天下有結牆底滯¶
無生人之樂者則天下之痿痺苦不得伸而吾¶
之欲甘美者却矣&KR0055;宮曲房嚬號笑舞進斯民¶
於應門九重之內而撤一心於閭閻𤱶畝之下¶
斯所謂以天下之欲爲欲與封巳一膜者逈異¶
<pb:KR4f0010_SBCK_089-3b>¶
乎而要之聖王非無欲也蓋善用其欲者也鄕¶
令巳不欲色則天下之憔悴者誰見之鄕令巳¶
不欲聲則天下之呼𥸤者誰聞之鄕令巳不欲¶
口體之適則天下之鶉衣木食者誰憫之而誰¶
恤之節嗇其形勞苦其神自以爲能繩約吾以¶
就天下而其與天下之心隔于凑理則巳久矣¶
然則聖王之所爲有欲者乃其無欲之至而其¶
所爲以欲從天下之心者不過自從其心而巳¶
當其時人主之欲回環旋復於一世如斗柄之¶
所指四時寒燠各順其令而天下寄命於人主¶
<pb:KR4f0010_SBCK_089-4a>¶
如中衢而致尊過者斟酌焉各得所欲而莫知¶
其所以然一以爲家人父子一以爲心膂手足¶
人主無欲以天下之欲爲欲而天下亦無心以¶
人主之心爲心故曰不先平天下之心而亟治¶
一巳之欲此聖王盡性之術也雖然治欲亦難¶
言矣大抵庸主之欲依附於情習之內而英主¶
之欲飄忽於理氣之閒夫欲至飄忽于理氣閒¶
者規砭不及攻治不至急之則遁緩之則伏其¶
與天下之心相拒最微而相隔最錮則惟有聖¶
賢盡性之學足以破之故英主必不可使不知¶
<pb:KR4f0010_SBCK_089-4b>¶
學而引君格心其權又屬之大人人主治其欲¶
而後可以通天下之心大人能自治其欲而後¶
可以通人主之心其始也以欲從天下而究且¶
天下從欲以治此又盡性之本不可不亟講者¶
也¶
　　擬¶
上留北&KR0033;隷諸處本年應解內帑稅銀以二分¶
　　充軍餉一分賑饑民廷臣謝表(萬曆二十)¶
(七年)¶
伏以　皇心忽轉聿修實政以祈天　帝德旁¶
<pb:KR4f0010_SBCK_089-5a>¶
敷暫撤空儲而濟國春溫　天語頓舒數載之¶
屯膏雨渙　王居大畼一時之解澤軍民禔福¶
中外傾心臣等誠惶誠恐稽首頓首竊惟民爲¶
國之根本而兵乃王之爪牙八政攸關六官竝¶
重　國家建都三輔藉右扶左翊以實　神京¶
而屯戍九邊設內營外衞以雄重鎭兵農棊置¶
鎖鑰固於北門糧餉灌輸轉運資於南極充都¶
奉邑生聚何止于十年投石超乗訓練不忘于¶
千日蓋培養係　累朝之德而干城實一代之¶
基也自礦稅相仍於邇年致繹騷日甚於內地¶
<pb:KR4f0010_SBCK_089-5b>¶
告緍迭起𣙜利無方金石窮摉奚止貢珊瑚之¶
樹貂璫橫出不須勞獬豸之冠赤地蕭條盡是¶
含寃於中使黃封絡繹何曾介喜於　天顏徒¶
以羣小之紛紜遂致　帝心之震恐自南徂北¶
非旱卽霖焦圡鑠金誰禳四目之魃懷山拔木¶
頻舞一足之羊飛蝗蔽天捐瘠蓋地東南負剜¶
肉之苦嗟彼奥區西北起剝膚之憂念玆上國¶
閭左之災荒如此卒伍之流離可知野無靑草¶
之儲牂羊誰托邊有黃花之戍牧馬不肥釜甑¶
生塵猶懼怒捉人之吏兠鍪如洗豈堪逢宿飽¶
<pb:KR4f0010_SBCK_089-6a>¶
之胡千里汚萊計巳窮於露肘三邊精銳智徒¶
出於脫巾弄赤丸而縱橫半作潢池之盗臥緑¶
沉而怨詛誰當紫塞之雄仰屋計臣歎一籌之¶
莫展籌邊司馬補萬牘以何禆雖運際泰寧朝¶
廷方撫虞淵之日而災當陽九草野或憂杞國¶
之天玆蓋伏遇　皇帝陛下治法無私貞同得¶
一璇臺八襲垂裳想像於六宮綈几九閽削牘¶
震驚於萬里念公私告匱之日借箸良難且軍¶
民交瘁之時燃眉何繼遂以一年之稅額肆爲¶
萬姓之恩膏蓋謂本非惟正之供取無藝以充¶
<pb:KR4f0010_SBCK_089-6b>¶
內帑不若卽寓蠲租之意留有餘以散民閒二¶
分給軍知水火之&KR0057;迫一分議賑諒升斗之非¶
虛德意風行頌聲雲起疏觀郊野頓息鴻雁之¶
哀鳴逖聽邊陲巳見熊羆之踴躍父老扶杖觀¶
風相慶於溝中壯士挽弓貫月競傳於塞外雉¶
馴四境太平可兾桑麻馬立千門警急無虞烽¶
火此皆繇我　皇上克備　大君之德廸知小¶
民之依初緣國計空虛誤開利孔於探取今以¶
天變警戒遽騰　明詔于捐除始悟攫金剖璧¶
之徒病國巳延於數載從此投珠抵璞之令崇¶
<pb:KR4f0010_SBCK_089-7a>¶
朝且遍於四方蓋非徒　皇上不世之仁抑亦¶
　高廟萬年之賜也臣等目擊時艱心懷國恤¶
流民可繪叩閽無當於　嚴君竊祿何能恤緯¶
自慙於嫠婦思汲黯之矯詔空負鬚眉念韓滉¶
之餉邊莫伸指掌驚逢曠典仰悉宸謨下臣無¶
待伏蒲之勞高天巳沛&KR0243;朽之澤向來否塞皆¶
臣子自失於格心此日恩施知　君父不難於¶
啓牖喜極淚零歡幷愧集伏願益虛咸炤恒繼¶
離明足食足兵節五材之用厚生利用修六府¶
之功念輦轂之反裘劬勞甫息　遐荒之竭澤¶
<pb:KR4f0010_SBCK_089-7b>¶
疻痏宜瘳弓掛扶桑繼民不見兵之盛事粟陳¶
紅朽致天不愛道之休徵咸五登三快覩巍巍¶
之治襲六爲七行㸔永永之傳臣等無任瞻¶
天仰　聖激切屛營之至謹奉表稱謝以聞¶
　　第一問¶
今之扼腕而計國者宮府釜鬵邊陲伏戎敝舌¶
綴牘不下數十萬言人主亦憖寘之耳恬不動¶
色而明問獨以安危大勢總挈之人心則愚嘗¶
&KR0055;惟標本之計而重有嘅矣愚覩二百年來莫¶
揑杌如二正之季而國祚卒晏如泰山者二正¶
<pb:KR4f0010_SBCK_089-8a>¶
之季內孽於權奸外孽於强虜逆藩天下駸駸¶
動矣而二季之主僅以狗馬蹴踘輕裘挾瑟之¶
好生禍患於眉&KR0703;未嘗有&KR0055;知獨力隔絕天下¶
之腠理而壅廢　祖宗之法度故天下之心有¶
厭亂而無喜亂輕於發亂而亦易於收亂乃今¶
日則異是　主上神明獨運妖孽削平自謂巳¶
安巳治矣而上自三輔下自百粤民心若搖摇¶
然無所維繫者有亂形而無亂徵者二正之季¶
是也無亂形而有亂徵者今日是也乃今之憂¶
亂者動則曰　主上不親大臣不信羣臣奏請¶
<pb:KR4f0010_SBCK_089-8b>¶
不行帑藏不發卽拊心碎首計畫無復之耳愚¶
以爲不然千金之子駕巨舟而㳺於江湖衝風¶
破浪檣傾楫摧舟子長年爲之號呼涕泣慮無¶
不立返者今諉　主上以操舟而下不任舟子¶
長年之責有是理乎愚以爲今之民所以不治¶
者上不以實政課下而下不以實心應上大臣¶
過於自疑而小臣耑於自爲有職掌而無操柄¶
有體統而無精神名爲刻勵實則叢脞耳　上¶
御極初有以管商之術秉國成者其人雖任智¶
力刼持天下然一時尊主權核吏治循名實省¶
<pb:KR4f0010_SBCK_089-9a>¶
議論畫然可觀後之紹述者變操切而塗澤反¶
綜核而模稜使天下事不蘄廢亦不勸行能者¶
無所見長不能者無所見末積頽積廢以有今¶
日則救弊之方亦大略可見矣惟是公&KR0056;輔弼¶
之臣盡洗其惜身顧名畏首餘尾之念爲　天¶
子振刷紀綱圖維命脉令出惟行母以掛壁藉¶
口名期責實母以塗飯貽譏而後內之臺省部¶
寺盡戢矌林之戈外之監司守令各去撲滿之¶
智一德一心以民生國計爲事則　上心不難¶
轉移而瓦解之勢可無作也不然諱言振飭而¶
<pb:KR4f0010_SBCK_089-9b>¶
猥以調養爲事譬之放舟於瞿塘不廻旋避險¶
而捧土以實其漏爲之舟子長年者不亦太短¶
智乎卽欲如明問所稱爲　主上引過者又何¶
塗之從也雖然愚又有感於二正之事也巳巳¶
之變于郭諸能臣戮力內外北轅始歸當　武¶
廟南巡天下岌岌矣王守仁擁强兵據上㳺逆¶
瑾慴伏莫敢動今天下不幸不爲二正之季耳¶
脫一旦有事卽有諸臣者出誰能假以事權寛¶
以文法乎哉愚之䑕憂過計蓋有不能釋然者¶
執事亦笑其爲躗言否也¶
<pb:KR4f0010_SBCK_089-10a>¶
　　第二問¶
性不可以言也言性者如以勺取水以指得月¶
必破其所執而後可無執則隨言皆性言性固¶
性也結而爲習動而爲情作用而爲才種種皆¶
性也有執則隨言皆執雞鳴夜氣非性也舍習¶
而才舍才而情舍情而言性善亦非性也請因¶
是而發言性之㫖大抵聖賢之悟性必徹於無¶
而証性必根於有性可悟不可言言者爲未悟¶
者指迷也非爲巳悟者標悟也今之論性者皆¶
宗孔子性相近之言夫性渾然太極也太極本¶
<pb:KR4f0010_SBCK_089-10b>¶
於無極隂陽未分淑慝未判何相近之有蓋亦¶
就天命之叅於氣質者微指其端雖不落感物¶
而動者而亦未及未生而靜以前相近亦非性¶
初也子思&KR0033;指天命似稍露本原而歸根於喜¶
怒哀樂未發之中則亦借感物而動者以指點¶
不容言之機耳至孟子而性學乃大著矣發源¶
孔氏引繩百家而斷之曰性善然不能&KR0033;指性¶
之何者爲善也曰情亦可爲善云耳曰才亦未¶
始不善云耳卽言夜氣言雞鳴取証益廣標㫖¶
極員卒未嘗執善而卽爲之性也何也性太極¶
<pb:KR4f0010_SBCK_089-11a>¶
也太極渾無善惡是爲至善動生陽靜生隂則¶
善惡之幾伏焉善與惡偶均不可執爲性猶陽¶
與隂偶均不可執爲太極也然太極雖分隂陽¶
必以純陽爲根性雖分善惡必以至善爲根習¶
相遠而性必不相遠以此耳自孟子之宗㫖不¶
明言性者執善爲性而不究其所從來於是義¶
襲之學起矣不知天下有見性之善善卽性也¶
有執性之善執卽非性也忠一也比干爲自靖¶
自獻而令尹子文弗與廉一也伯夷爲求仁得¶
仁而陳仲子弗與事功一也伊尹周公格於皇¶
<pb:KR4f0010_SBCK_089-11b>¶
天而管仲弗與豈非見性不見性之别乎爲善¶
而不歸於見性將一切揣合名行摹倣聖賢以¶
似溷眞以眞藪僞俗學起而本性隱矣是故因¶
善而悟性則可執善而忘性則不可悟此善於¶
性而還歸太極則可岐此善於性而墮落隂陽¶
五行則不可程伯子有言人生而靜以上不容¶
言可言者皆感物而動者也通於此言者孔子¶
之相近子思之未發孟子之性善與宋諸君子¶
天命氣質之辨脉絡合蹊徑融無精麤無分别¶
總之破其所執而性可得而言矣夫執善非性¶
<pb:KR4f0010_SBCK_089-12a>¶
則善不足爲乎曰非也於有善中求善於有惡¶
中去惡此緣隂陽五行以還太極者也無善可¶
爲而善始純無惡可去而惡始盡此卽隂陽五¶
行以還太極者也倘其藉口於無善無不善謂¶
聖狂仁暴總在性中以破善不善之隄防而混¶
性之物則則小人之無忌憚而巳嗟乎自姚江¶
以無善無惡爲心體後之君子爭以爲射的愚¶
固墨守傳註者何敢影響其說以射執事之策¶
蓋有感於性學不明而爲善者日趨於僞且借¶
言性惡者以攻端也倘自以爲能知性乎則又¶
<pb:KR4f0010_SBCK_089-12b>¶
所謂認勺爲水而認指爲月者其爲執也巳甚¶
矣愚則何敢¶
　　第三問¶
執事有味乎興詩立禮之敎而下詢於羣瞽其¶
將求古之登高能賦可爲大夫與夫禹行舜趨¶
有君子之容者乎則非執事者之指也雖然言¶
詩而及楚之屈子言禮而推漢之董子愚爲之¶
俛而&KR0055;惟而重有感於世道也夫詩之爲敎也¶
溫柔而篤厚其麗情婉其抒意異故古之忠臣¶
孝子有所苞塞而欲引喻必發乎詩禮之爲教¶
<pb:KR4f0010_SBCK_089-13a>¶
也齋莊而中正其範物方其標矩嚴故古之端¶
人碩士有所刻勵而欲自閑必本諸禮詩與禮¶
異途而同轍者也屈子者得詩之眞者也當懷¶
王之時井渫不食不知其主之不悟而憂思彷¶
徨睠顧宗國蓋至於蛾眉謡諑終不容於衆女¶
黨人猖披願下從夫彭咸而屈子之拳拳者不¶
少變也彼蓋曰吾縱志㓗行芳豈可以泥滓君¶
父而自爲高吾寧悲憂飮泣使世謂我爲愚爲¶
誕而巳故寧君棄我無我棄君者屈子之詩敎¶
也董子者得禮之正者也當孝武之世方鑿不¶
<pb:KR4f0010_SBCK_089-13b>¶
入不惜其道之終不庸下帷著書足不窺園蓋¶
至於三仁之問抗嚴詞於伐國兩電之對引事¶
應於春秋而董子之斤斤者不少假也彼蓋曰¶
吾縱身隱道晦豈可以弁髦名𥳑而自爲通吾¶
寧被服禮義使世謂我爲拙爲迂而巳故寧世¶
棄我無我狥世者董子之禮敎也嗟夫今之士¶
大夫則可嘅矣戈矛伏於胸臆名利深於釣餌¶
其謀國也瞋目裂眦挾憤思逞而無同舟共濟¶
之心其自爲謀也望塵逐臭盛飾自媒而無懷¶
褐善藏之意試還而思夫詩之爲敎戒同官念¶
<pb:KR4f0010_SBCK_089-14a>¶
我友豈無盛氣不敢介於顏靣者何也試還而¶
思夫禮之爲敎三日而後見三揖而卽退豈無¶
羶念不敢錯其寸趾者何也士君子之相與也¶
如兄弟之協比塤篪相和而急難相呼應也其¶
自守也如處子之未嫁而婦人之不離傳姆也¶
柰何叫囂淩誶樸遫無恥有城府而無廉隅有¶
鱗甲而無繩墨傷國脉而薄士氣以招號於天¶
下爲哉則莫如敦詩說禮之敎可以濳消而明¶
蕩之雖有醒喜醉怒者進之以淸廟明堂一倡¶
三歎之音則詘然而止雖有冥趨倒植者語之¶
<pb:KR4f0010_SBCK_089-14b>¶
以和鸞節奏進規退矩之度則肅然而恐此詩¶
與禮之爲敎也取古人之糟粕而箴舉世之膏¶
肓異途而同轍者也執事言詩而及屈子言禮¶
而及董子豈以是乎哉不然將使愚舉申公毛¶
萇之短長辨王肅大小戴之同異悉舉其謏聞¶
以復於執事此楊子雲所誚說鈴書肆而莊生¶
以爲巳陳之芻狗不可再薦者也執事之唾而¶
棄之亦巳久矣¶
　　第四問¶
愚聞之謚者紀行之跡也大行受大名小行受¶
<pb:KR4f0010_SBCK_089-15a>¶
小名謚之有法也自周公昉也晉唐以來謚典¶
綦重如賈充何曾許敬宗者皆藉人主之威命¶
以乞靈一字而卒不能柱駁議者之筆舌蓋勸¶
懲係焉我　高皇帝以風敎鼓舞一世&KR0057;慎惜¶
謚典至以愛子重之爲荒爲愍不少曲筆而一¶
時大臣亦罕得賜謚乃輓近則稍稍變矣大抵¶
爵位之崇卑子孫之貴賤與公論之軒輊互相¶
低昻謚者未必賢賢者未必謚人得以覬覦出¶
入而易名之典稍輕日者　皇上特兪禮臣請¶
應補謚曁予謚者若干人典𠛬不亡九京可作¶
<pb:KR4f0010_SBCK_089-15b>¶
愚何能贊一辭哉雖然禮失而求之野愚亦嘗¶
謀於野矣曰開國之功宜錄也李韓公之居守¶
饋運比功蕭相陶主敬之帷幄謀議接跡留侯¶
其他武臣如耿炳文等文臣如葉琛孫炎等皆¶
戎馬汗靑表儀一時而猶未得謚恐亦國初之¶
缺典也曰革除之節宜錄也遜國諸臣開釁喪¶
師捐軀死事功罪往往參半至大臣如鐵鉉詞¶
臣如方孝孺臺省如景淸黃龯守臣如姚善皆¶
有功無罪不惜以九族百口爭頑民之名　文¶
皇帝固有子寧若在之歎矣當箕裘奕葉之後¶
<pb:KR4f0010_SBCK_089-16a>¶
而旌别賜謚所以述　文皇帝之隱志而杜後¶
世之議端者非淺鮮也曰抗節之賢當錄也二¶
百年來死事効忠之臣後先接踵如逆瑾之變¶
有三疏死杖下者有坐草疏&KR0013;逮幾死詔獄者¶
其事炳烺人耳目至鄒智沈鍊楊慎之徒犯難¶
投荒百折不悔不可廉其遺忠而差等賜謚乎¶
曰理學之賢當錄也廊廡之列祀者無論巳他¶
如吳聘君羅明德諸君子造詣卓絕者固不乏¶
人且有繼絶學廻倒瀾而位不登三事者其可¶
冺冺無聞乎凡此者宜及時討論揚扢廣　天¶
<pb:KR4f0010_SBCK_089-16b>¶
子風厲之至意而章一代華袞之盛事者也然¶
愚又以爲謚之未定由史之不立也我　二祖¶
列宗之德業如日中天而金匱之藏寥寥未有¶
聞也實錄所載不過刪削邸報而國史又多上¶
下其手乞哀叩頭之誣故老多能道之恐難以¶
信後也國史未立而野史盛汲之冡齊東之野¶
至有以委巷不經之說誣　高皇爲𥊏殺者非¶
裁正之其流必不止愚以爲亟宜網羅放失舊¶
聞考訂得失以國史爲經以野史家乗爲緯州¶
萃部居條分縷析而後使鴻筆之士潤色其辭¶
<pb:KR4f0010_SBCK_089-17a>¶
國史旣定衮鉞隨之宜謚者謚宜去者去宜更¶
定者更定以史裁謚以謚實史庻無虛美隱惡¶
之恨乎哉是舉也創議易而卒業難卒業易而¶
盡善難然而不可緩也執事者其亟圖之生願¶
握管以從焉¶
　　第五問¶
自　皇上靜攝以來朝著困於空署臺省窮於¶
脩牘&KR0056;貳之乞骸者以聽不聽爲覊草野之待¶
環者以行不行爲餌議者紛呶謂　皇上&KR0055;宮¶
重襲運其獨智有輕天下士之心而賢士大夫¶
<pb:KR4f0010_SBCK_089-17b>¶
亦有願爲㝠鴻不願爲籠鳥思旦夕颺去者上¶
與下有否隔不通之勢十年於此矣而一旦欲¶
挽回　天聽聳動其尊賢敬士之心豈不難哉¶
愚竊思　皇上之慢士久矣驟而望以虛懷折¶
節爲社稷愛士卽伏轅如車右碎首如禽息且¶
以爲狂瞽無當益堅其外距耳夫爲　皇上計¶
則當思所以積賢爲士大夫計則當思所以自¶
積所謂自積者何也士之積威望以動主者士¶
氣也　皇上以一官覊紲天下士去不成去留¶
不成留置之如積薪而玩之如股掌士又不自¶
<pb:KR4f0010_SBCK_089-18a>¶
振抜口稱掛冠身難脫屣如小兒之嗜飴啼哭¶
不自勝則人得而侮弄之矣此士之積輕一也¶
士之積悃誠以悟主者士論也上惡立名而下¶
喜於借名上惡樹黨而下惡不立黨口腹之閒¶
有&KR0097;有劒筆舌之上一矛一盾卽有披鱗請劒¶
之士　主上亦以規瑱置之矣此士之積輕二¶
也士之積淸白以格主者士節也一捷徑而爭¶
爲營一利孔而互爲市不救積澤之火而能取¶
麗水之金不辨一車之豖而能制兩敝之虎愈¶
巧愈隂愈亢愈靡此士之積輕三也士旣以上¶
<pb:KR4f0010_SBCK_089-18b>¶
之輕士者自輕而上幷以士之自輕者輕自重¶
之士士之自視也以爲股肱手足而上之視士¶
也無以異於厮養婦寺士安得不積輕而　主¶
上安得不積重哉吾願今之士大夫反是三者¶
而圖所以積重決去就而尊國體息競爭以定¶
國是澹營求以養國幹則　主上輕士之心可¶
徐反也夫燔柴可以祀天其精通也積灰可以¶
止水其力厚也以　皇上之神聖豈難於天回¶
牖啓而以士之不自重者成　主上輕士之名¶
爲臣子者其忍自菲薄乎哉不然士業巳不自¶
<pb:KR4f0010_SBCK_089-19a>¶
輕而上終不重士有接履而去耳不受驕君之¶
餌亦安往不得貧賤此亦士之嘗也然而非君¶
子所忍言也愚所願於今日者士無漫受上之¶
輕上亦無遂聽士之自重而天下事乃可爲矣¶
至愚所以爲　皇上獻則有虎會之對趙𥳑子¶
與麥丘邑人之祝齊桓公者在　主上亦旣厭¶
聽之故敢以自積之一言發執事者之微指焉¶
牧齋初學集卷第八十九¶
<pb:KR4f0010_SBCK_089-19b>¶
<pb:KR4f0010_SBCK_089-19b>¶
