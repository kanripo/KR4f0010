# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:37.437139
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0419-016牧齋初學集-卷第十六.
<pb:KR4f0010_SBCK_016-1a>¶
牧齋初學集卷第十六¶
　丙舍詩集(起十三年庚辰/正月盡二月)¶
　　庚辰元日次除夕韻¶
就煖風光在臘前布袍芒屨稱新年園梅約略¶
迎歌扇門柳蕭疎引畵船遠浦煙銷看白鶴豁¶
厓雲過見靑天鶯花絃管尋嘗有只合囊中辦¶
酒錢¶
　　得曹能始見懷詩次韻却寄二首¶
院竹溪雲入庭花野雀窺憶君題扇日巳是歲¶
殘時細雨篝燈早輕寒命酒遲卽看堤上柳春¶
<pb:KR4f0010_SBCK_016-1b>¶
月想容姿¶
　　其二¶
年來淪放事只合與君論伏臘先人冡樵漁聖¶
主恩詩來期晚歲吟罷倚柴門歎息庭梅樹天¶
涯共一尊¶
　　觀美人手跡戲題絶句七首¶
油素朝橅帖丹鉛夜較書來禽晉內史盧橘漢¶
相如¶
　　其二¶
花飛朱戸網燕蹴綺窻塵挾瑟歌盧女臨池寫¶
<pb:KR4f0010_SBCK_016-2a>¶
雒神¶
　　其三¶
蘭室桂爲梁𧖟書學採桑幾番雲母𥿄都惹鬱¶
金香(金壺記𧖟書秋胡妻玩𧖟而作/河中之水歌十四採桑南陌頭)¶
　　其四¶
芳樹風情在簪花體格新可知王逸少不及衞¶
夫人¶
　　其五¶
牋𥿄劈桃花銀鈎整復斜却憐波磔好破體不¶
成瓜(李羣玉詩瓜字/初分碧玉年)¶
<pb:KR4f0010_SBCK_016-2b>¶
　　其六¶
書樓新寶架經卷舊金箱定有千年蠧能分𥿄¶
上香(用上官昭容書樓及/南唐宮人寫心經事)¶
　　其七¶
好鳥難同命芳蓮寡竝頭生憎綠沈管玉指鎭¶
雙鈎¶
　　題武林鄒孟陽所藏李長蘅臥游畵冊¶
李生騎鯨去莫扳畵本散落流人寰鄒生所藏¶
尤神逸叅差畵出江南山初從武林寫游跡西¶
湖潑墨流潺湲六橋雨中每放艇雲棲月下頻¶
<pb:KR4f0010_SBCK_016-3a>¶
扣關山僧追游負囊米妓女乞畵𫾣銅鍰意中¶
煙景亟追取興來筆墨不可刪虎丘天竺總腳¶
底山泉秀絶勤躋攀靈巖廊邊山盡響虎山橋¶
頭月幾彎西山梅花千萬樹盤螭光福爭回環¶
聚塢楊梅亞紺紫洞庭朱實垂朱殷巾車櫂舟¶
窮冬夏命觴染翰銷餘閒白頭荏苒好友盡靑¶
山潦倒樂事慳鐵山寒梅空炤眼六浮閣址埋¶
草菅山堂懷人更感舊摩娑畵冊流涕澘山中¶
宿昔共游燕酒痕墨瀋猶班班惜哉不見此卜¶
築點染尺幅看斕斒石田詩句拂雲浪大痴粉¶
<pb:KR4f0010_SBCK_016-3b>¶
本留孱顏潦收漁莊淥炤水霜酣寶巖紅滿灣¶
海山雲氣互吞吐羽人仙客時往還石田大癡¶
尚未死共捉麈尾戴白綸顧我與子不見耳安¶
知李生今不游其閒嗚呼安知李生今不游其¶
閒¶
　　小築詩十章爲鄒孟陽作¶
小築維何鄒氏之廬湖山回環水木翳如偕彼¶
朋好惇我詩書斯晨斯夕以息以娛(其/二)日月不¶
居伹年悠悠邈矣物化零落山丘山窻鳥啼礀¶
戸水流伐木丁丁友聲曷求(其/三)懷人撰德允搆¶
<pb:KR4f0010_SBCK_016-4a>¶
斯堂我師我友木主相望馮方蟬連(祭酒開之/提學孟旋)¶
楊聞鴈行(武林名士楊/兆開聞子將)祔以寓公維李及王(嘉/定)¶
(李長蘅虞其/山王季和四)寒食重九佳節良辰薦此山蕨侑¶
以湘蓴湖山舊主風月新賔神具醉止載矚載¶
欣(其/五)依依杖函落落硯席燈瑩殘膏屧儼遺跡¶
床橫淸琴鄰奏暮笛庭戸愾然如聞嘆噫(其/六)在¶
昔蘇公守官于杭惠勤僧舍會哭歐陽六一之¶
泉芬於椒漿兩高巋然斯義不亡(其/七)凡今之人¶
豈無師友崇朝烏集日中兔走何如矢心况念¶
携手哭絶陳桹墳鮮漬酒(其/八)抑抑鄒生陳義不¶
<pb:KR4f0010_SBCK_016-4b>¶
渝小築雖小孤山不孤春秋之日昔酒一壺載¶
滌載酹以祝吾徒(其/九)吾徒烝哉冠衣楚楚爲弓¶
爲冶爾父爾祖湖波潮汐林木仰俯有風肅然¶
馮以告汝(其/十)斯人之徒昔我同羣安得促地相¶
彼明禋作爲此詩誨爾諄諄先民之思以朂後¶
人¶
　　次韻和徐二爾從散遣歌兒之作二首¶
華堂人散只空屛搔首祗餘兩髩星花好便判¶
辭舊樹絮飛終自作浮萍誰家榜枻歌靑翰幾¶
處彈箏怨白翎惟有啼鶯幷語燕尚留殘曲與¶
<pb:KR4f0010_SBCK_016-5a>¶
君聽¶
　　其二¶
歌舞偏隨夢短長黃金白髪正相妨誰傳一曲¶
高樓上却聽三聲客舍傍林木無情還激越梁¶
塵何苦尚飛揚燈殘月落君須記贏得西齋一¶
炷香¶
　　寄江上李次公故侍御仲達之父¶
黃田港口足煙波席帽山頭明月多舊事總歸¶
風伯訟新聲都付雪兒歌香灣夜雨催桃李釣¶
浦春風動綺羅花塢藥闌應次第好留昔酒待¶
<pb:KR4f0010_SBCK_016-5b>¶
經過¶
　　迎春曲春夜别陽羡蔣澤礨¶
去年春歸苦寂寞撫檻題詩對紅藥送春恰似¶
别好友情事懵騰數日惡今年獻歲春始廻山¶
翁迎春開春醅雪花盈堦梅繞屋好友又逐春¶
風來與君結髪俱壯游取次逢春三十秋年年¶
春恨如流水歲歲春風旋白頭與君就花移酒¶
海歎息風光不相待南翔靑簡猶未沬吳門黃¶
閤今何在(謂李長蘅/文文起)與君莫漫羡朱門朱門春¶
多白日昏氍毺夜月愁眉様屈䣛屛風舞袖䰟¶
<pb:KR4f0010_SBCK_016-6a>¶
不若春宵酌春酒促席行杯逓爲壽明燈簫管¶
度新曲夜雨盤餐剪春韭惜君别去殊草草春¶
來未幾君去早却憐君去似春歸但願春來比¶
君好今年元夜兩冰輪料理三春作四春莫放¶
梅花隨臘雪更栽桃樹待春人¶
　　雪中楊伯祥館丈(廷/麟)過訪山堂卽事贈别¶
去年燕山雪如掌巢車雪暗胡塵上紫髥叅軍¶
疋馬嘶黑頭總理鞾刀響今年江南春雪飛雪¶
花滿頭來欵扉菡蓞燈前談戰壘梅花樹下看¶
征衣自從瞽史持漢節(瞽人周元忠以琵琶出/入奴營邊廷倚以講欵)¶
<pb:KR4f0010_SBCK_016-6b>¶
金繒輦載邊庭血虜騎爭誇曵落河廟堂自倚¶
中行說翰林飛書叫　帝閶　至尊感激模御¶
床但令中使催房琯(指盧/督師)肯爲金人縛李綱(指/伯)¶
(祥)賈莊戰血高樓櫓元戎堂堂狥旗鼓周處詎¶
死齊萬年(指督/師)韓愈寧作孔巢父(指伯/祥)匝天鋒¶
刀一頭顱鬼䕶神撝九死餘秦庭自效無衣哭¶
漢黨終慙舉網疎明發堂中酌君酒笑問于思¶
無恙否神州幸免犬羊族太史何妨牛馬走酒¶
闌耳熱夜欲分錯莫同雲是陣雲紅袖白衣猶¶
未返彤弓玈矢竟何云江天漫漫失山樹雪柱¶
<pb:KR4f0010_SBCK_016-7a>¶
冰車塞行路江南老翁髩如雪擁鼻吟詩送君¶
去¶
　　寄西蜀尹子求使君二首¶
歌殘棋罷曲廊東笑語依然礀戸空萬里音書¶
燈火外十年身世雨聲中黃楊節比餘生在(時/值)¶
(閏正/月)苦笋心期晚歲同約略封題重搔首倂將¶
花信寄春風¶
　　其二¶
簾閣焚香道氣和雷琴晉帖手摩挱詩依歲月¶
偕蒼老才與功名未折磨秋水每將河伯笑春¶
<pb:KR4f0010_SBCK_016-7b>¶
風自度雪兒歌輕紅重碧猶能賦惆悵難隨鳥¶
翼過¶
　　尹西有棄官歸覲僑居成都賦長句寄訊¶
　　西有嘗爲余上萬言書於政地不見省納¶
　　故有感慨之言西有子求之子也¶
官滿曾無擔石裝傳家共羡漢循良談兵磊落¶
如師魯謀國頻煩論少陽髀裏何當悲老大膝¶
前應復念疎狂勒銘籌筆須公等莫戀西郊一¶
草堂¶
　　題女郞楚秀畵二首¶
<pb:KR4f0010_SBCK_016-8a>¶
曼綠輕紅約略分墨華凝碧濺羅裙煙嵐一抺¶
看多少知是吳雲是楚雲¶
　　其二¶
小艇疎簾水墨閒落梅風過點朱顏欲看粉本¶
頻臨鏡自埽脩眉畫遠山¶
　　送曾霖寰使君左遷還里二首¶
流言且莫問操戈節鉞名高卽網羅海內正人¶
當路少年來淸吏左官多落梅幾瓣添行李新¶
柳千絲挽去波詄蕩天門無路撼白頭野老自¶
悲歌¶
<pb:KR4f0010_SBCK_016-8b>¶
　　其二¶
珠投璧抵亦何妨國論惛呶重可傷浮躁科偏¶
收卓異考功法爲中循良十州鑄鐵看他錯徑¶
寸鎔金笑我狂從此山中老樗櫟因君嘉譽比¶
甘棠¶
　　張玉笥中丞撫吳七載晉秩少司空總河¶
　　奉　㫖召見枉别山堂漬酒光隴于其行¶
　　也賦長句送之兼以爲贈四首¶
喧呼節鉞闢蒿萊罨畵旌旗炤水隈伏臘村翁¶
看上冡弓刀小隊候登臺橋邊彩仗差新柳花¶
<pb:KR4f0010_SBCK_016-9a>¶
外金鞍糝落梅衰晚慙恩兼悵别葦閒自櫂釣¶
舩廻¶
　　其二¶
吳關楚望上游賖天塹眞成隻手遮東海雲帆¶
輸北極西陵候火到南沙發兵每見頭須白憂¶
國還看髩髪華早晚丹靑傳畵像爲君點筆繼¶
乖厓¶
　　其三¶
金陵鐵甕頼帲幪新領河堤節鎭同橘柚秋苞¶
長向日桃花春水正分風馬銜沈璧開前路龍¶
<pb:KR4f0010_SBCK_016-9b>¶
䕶探珠徙舊宮千里洪河才一曲恩波取次到¶
江東¶
　　其四¶
祕殿傳宣畫詔餘材官傳遽趣鋒車少陳南服¶
瘡痍狀徐奏東封暇豫書漏刻從容成故事天¶
章筆札久單疎頻年側席勞　明主莫訝神鈴¶
撼直廬¶
　　送林自名憲使歸閩二首¶
以君移疾意正值左官時不耐歸心切翻嫌吏¶
議遲江花愁解纜堤柳笑牽絲獨有君山石猶¶
<pb:KR4f0010_SBCK_016-10a>¶
存墮淚碑¶
　　其二¶
晼晚誰憐我倉皇又送君不堪垂老别長恐此¶
生分鴈塔嗟前夢驪歌愴暮雲天涯雙髩髮能¶
不白紛紛¶
　　春夜聽歌贈秀姬十首¶
煙蛾掩歛睡痕輕撼起朦朧意態生無那泥人¶
腸斷處似酲如夢最關情¶
　　其二¶
懵騰夢起逗春寒薄髩叢叢宿粉殘臺上爭傳¶
<pb:KR4f0010_SBCK_016-10b>¶
尋夢好恰留殘夢與君看¶
　　其三¶
依約新鶯乍囀喉含情含睇總含羞一聲逬騞¶
嬌歌發玉裂珠跳不自繇¶
　　其四¶
當歌解得唱歌情無限情從歌裏生唱到夫憐¶
絃管急就中簇拍更分明¶
　　其五¶
一曲霓裳敎一廻九歌天上少人猜明珠萬顆¶
歌喉裏不信明珠換得來¶
<pb:KR4f0010_SBCK_016-11a>¶
　　其六¶
口叶宮商耳辯詞一聲偸誤恰先知安歌顧曲¶
誰兼得驚倒當筵老曲師¶
　　其七¶
歌聲搖曵發陽阿急雪停雲舞袖多骨節會歌¶
聲解舞請君評泊道如何¶
　　其八¶
燭花偏趂舞傞傞畵鼓銀箏揭豔歌只有氍毺¶
不解語勾留紅袖似廻波¶
　　其九¶
<pb:KR4f0010_SBCK_016-11b>¶
蘭缸如晝夜烏棲漏點歌聲簇簇齊一曲未闌¶
郞未醉莫敎明月過花西¶
　　其十¶
歌罷輕身下舞筵歌場如月舞如煙儂今也解¶
尋他夢三日歌聲在耳邊¶
　　乞蘭詩示西隱長老¶
山僧養秋蘭蔚蔚靑與綠聞香嫌破戒揷髩苦¶
頭秃譬如絶代人寂寥守空谷榮悴向秋風何¶
異凡草木賣得十千錢三徑離松菊酒肉相薰¶
染珠翠竝攅簇譬如漢明妃嫁與胡虜族終當¶
<pb:KR4f0010_SBCK_016-12a>¶
刈作薪遑恤美如玉藹藹五畝園幽幽讀書屋¶
旣脫蔬筍酸不受腥腐辱淸歌時激颺纖手助¶
膏沐新婦配叅軍豈不得所欲山僧聞我言一¶
笑覆齏粥趣移蘭若蘭長伴竹里竹¶
　　廣陵鄭超宗圃中忽放黃牡丹一枝羣賢¶
　　題詠爛然聊復效顰遂得四首¶
玉鈎堂下見姚黃占斷春風舊苑墻但許卿雲¶
來側畔卽看湛露在中央菊從土色論三正葵¶
讓檀心向太陽作貢會須重置驛(取吾家思公/貢姚黃亦兼)¶
(用置驛/之事)軒轅天子正垂裳¶
<pb:KR4f0010_SBCK_016-12b>¶
　　其二¶
鄭圃繁華似雒陽斬新一蕚御袍黃后皇定許¶
移栽植靑帝知誰作主張梔貌花神刋譜牒檀¶
心香國與文章若論魏紫應爲匹月夕依稀想¶
鞠裳¶
　　其三¶
一枝紅豔笑沈香道貌文心兩擅場冨貴看誰¶
誇火齊妖饒任爾媚靑陽開尊正愛鵝兒色拂¶
檻偏憐杏子粧此是鄭花人未識無雙亭畔爲¶
評量(宋人呼玉繠爲瑒花亦曰/鄭花云卽廣陵瓊花也)¶
<pb:KR4f0010_SBCK_016-13a>¶
　　其四¶
綉轂春風羡雒陽小闌何意見維楊仙人鶴騎¶
來雲表玉女香車駐道旁十里珠簾廻燕賞萬¶
花紅燭換風光竹西歌吹雷塘路夢裏華胥日¶
正長¶
　　次韻答茅孝若見訪五首(孝若扼腕時事/思以布衣召見)¶
(故有諷/止之言)¶
綃頭還戀闕麈尾且升堂地僻禽魚貴春深草¶
木香灰心看蠟燭矢口問壺觴錯莫恩仇事蕭¶
蕭與白楊¶
<pb:KR4f0010_SBCK_016-13b>¶
　　其二¶
蝸牛亦有廬鬪蟻上堦除林宿驚絃鳥池游失¶
網魚五行占退鷁八祀記爰居載筆非吾事陽¶
秋待子書¶
　　其三¶
養生原有主齊物是吾宗掉尾羞鹽虎垂頭羡¶
酒龍鳥還多暇豫魚出正從容日暮柴荆外樵¶
歌伴老農¶
　　其四¶
世事看如許君今巳悟不商歌何處達說夢豈¶
<pb:KR4f0010_SBCK_016-14a>¶
能求善觸兼防鹿知機幷畏鷗永懷河渚客喑¶
默古今優¶
　　其五¶
夏馥爲傭雇蘇翁事灌園天人猶反覆筆舌敢¶
豗喧薄俗安䋲墨淸時許耐髠君看懸礀水汩¶
汩到波渾¶
　有客¶
有客雄談抵夕曛又看銀燭刻三分君才如海¶
眞難敵我病如喑了不聞有口未緘袛可飮此¶
身已隱更何云山堂近有三章約邸報除書罵¶
<pb:KR4f0010_SBCK_016-14b>¶
鬼文¶
牧齋初學集卷第十六¶
