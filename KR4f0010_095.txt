# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:41.349567
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 95
#+PROPERTY: FILE SB04n0419-095牧齋初學集-卷第九十五.
<pb:KR4f0010_SBCK_095-1a>¶
牧齋初學集卷九十五¶
　　外制五¶
　　　　吏部稽勲淸吏司主事周順昌授承¶
　　　　德郎¶
勑曰昔人之舉郎吏曰眞素寡欲萬物不能移¶
也官人之職如鏡於水澄汰自已辨論有原稱¶
是選者不亦難乎具官周順昌介圭不飾朱絃¶
有音肅然淸廟之容雅有先民之度自其筮仕¶
司理壹意守官風淸閩海之塵氣懾貂璫之魄¶
蔚爲民譽晉陟天曹體望滋章師言惟允峭獨¶
<pb:KR4f0010_SBCK_095-1b>¶
自矢寅協奉公破藩籬厓岸之私虚能鑒物絶¶
弓劒苞苴之問廉非市名蓋將以裴王崔毛爲¶
心非&KR0514;著&KR0164;要淸通之望乃以覃恩授具階於¶
戲余欲㧞貞固而斥華僞汝明余欲進公忠而¶
抑阿黨汝翼以平心考覈人地以實用儲偫人¶
才雖在郞吏余將以統均望爾爾其念哉¶
　　　　妻吴氏封安人¶
勑曰君子砥節首公能以淸彊自奮殆必有寢¶
門之助焉具官某妻封孺人某氏淑愼無儀安¶
貞有節適舅姑之所溫淸無間於夏冬竭奉養¶
<pb:KR4f0010_SBCK_095-2a>¶
之勞洗腆更兼乎藥物迨相夫於典劇益相誓¶
以御窮衣有弊穿允稱韲鹽之淡泊奩無粉澤¶
彌資水鏡之清明玆加封爲安人臣有義曰無¶
弘交女有心曰無私謁斯所謂相成者乎尚益¶
毖勤以竟厥德¶
　　　　父可賢先贈文林郎福建福州府推¶
　　　　官加贈承德郎吏部稽勳淸吏司主¶
　　　　事¶
勑曰賢才之出殆非偶然元氣孕畜於家門而¶
楨幹克生於王國詩有之敎訓爾子式穀似之¶
<pb:KR4f0010_SBCK_095-2b>¶
式榖之云豈以辟咡提誨爲能事與贈具官某¶
乃具官某之父藴義生風誠心爲質立身於名¶
敎之内祖義而本仁行已在儒俠之閒重氣而¶
輕死枕藉數卷吾伊於菽水之餘揮斥千金兀¶
傲於蓬蒿之下是生喆嗣爲我淸郎抵掌而談¶
節烈之風鬚眉如在奮身以柱傾邪之俗風骨¶
有傳是用加贈具階官於戲鶴之在隂寧知其¶
子之和燕之有翼寧非厥考之詒爾無悔燾後¶
之勤朕益懋開先之報¶
　　　　母張氏加贈安人¶
<pb:KR4f0010_SBCK_095-3a>¶
勑曰江左之士柔靡輕心鮮有感㮣砥節者非¶
獨士氣使然亦其鈆華浮曼之習中於胚胎而¶
内教不立之故也贈孺人某氏乃具官某之母¶
茂矩有聞樸心不改事尊章於遲暮黽勉韲鹽¶
安君子於遠㳺躬親操作是生賢子不愧母儀¶
如彼静姬&KR0077;丹華而不御迨於膴仕終白賁以¶
爲貞玆加贈爲安人於戲爾子爲淸吏爲淸郎¶
而爾爲母師爲内則豈獨可以易吳風朕將以¶
此教天下焉¶
　　　　吏部文選淸吏司員外郎張振秀授¶
<pb:KR4f0010_SBCK_095-3b>¶
　　　　奉&KR0514;大夫¶
勑曰唐制有言官有秩淸而選妙者其選曹員¶
外郎之謂乎頃者官方不壹吏議弘多官無一¶
定之衡人有踐更之選稱是任者蓋尤難之具¶
官某風規凝遠器緼閑&KR0055;畿南之惠政流聞駕¶
部之能聲茂著乃因民譽晉陟銓曹朗鑑在心¶
虛舟應物銓敘之格已熟澄汰之途一淸乃在¶
旬月之閒適當選人之闕如茅之㧞幾遍於丘¶
園積薪之流半登於啓事大破累年之留滯用¶
昭新政之淸夷朕心用嘉師言惟允乃以覃恩¶
<pb:KR4f0010_SBCK_095-4a>¶
授具階自國論曹分銓事亦互爲甲乙詩不云¶
乎周道如砥而乃自銓路梗塞也朕&KR0055;念之爾¶
署事有聞於以佐統均而操水鏡有餘地矣爾¶
其懋哉¶
　　　　妻周氏加封宜人¶
制曰史稱山公之啓事于今爲法而又亟稱其¶
内助也士之秉銓與女之秉家殆有相成者與¶
具官某妻封孺人某氏出自冠族歸於令人効¶
勤順於閨門則縷箴刀尺佐高寒於官署則麤¶
糲韲鹽惟玆水鏡之淸明實賴氷霜之凜冽玆¶
<pb:KR4f0010_SBCK_095-4b>¶
加封宜人爾夫子眉目南宮行且以啓事著也¶
山公夫婦不得專美於前史矣¶
　　　　父紹泰先贈文林郎&KR0514;&KR0032;廣平府永¶
　　　　年縣知縣加贈奉&KR0514;大夫吏部文選¶
　　　　淸吏司員外郎¶
制曰士起孤生蔚爲聞人而念其親之賫志以¶
没也遺書之痛有&KR0055;於著存者乎朕甚愍之贈¶
具官某乃具官某之父學有根柢言成文章讀¶
書纘言有覃思草玄之苦聚徒譚道有解經不¶
窮之風修壹行以終身抱遺經於再世班孟堅¶
<pb:KR4f0010_SBCK_095-5a>¶
之撰集虎&KR0026;多本前聞賈㬌伯之講論雲臺悉¶
傳父業人殁而書在斯爲不亡身沈而名飛幸¶
哉有子是用加贈具階官用以著資庭之報庶¶
幾慰陟岵之思¶
　　　　母于氏加贈宜人¶
制曰禮稱父之遺書與母之桮棬孝子胥有所¶
不忍焉其不幸而兩遘之也國家有愍冊以慰¶
之贈孺人某氏乃具官某之母内美咸備苦節¶
可貞撫兩世於一絲煢煢弱息寄百口於十指¶
惵惵勞人式當風雨之漂揺彌見風霜之高秀¶
<pb:KR4f0010_SBCK_095-5b>¶
寢門閴爾悲母師之已亡綽楔巋然知禮宗之¶
猶在玆加贈爲宜人爾夫以孝經詔子爾之辟¶
咡猶是也余豈惟爾之褒將推廣移孝之義以¶
訓臣子¶
　　　　戸部廣西淸吏司主事劉應遇授承¶
　　　　德郎¶
勑曰今海内多事側席須才凡吾取次登用之¶
人皆有經營折衝之責朕是以撫班行而歎息¶
臨長道而咨嗟苟得其人余何患焉具官某材¶
爲國楨學通世務兩更劇邑皆在中州撫勞民¶
<pb:KR4f0010_SBCK_095-6a>¶
則如子如傷不愛膚髪治亂國則以禽以薙罔¶
俾孑遺觀其搶攘而乂安咸以笑談而御變應¶
奇才異能之薦獨邁等夷縁隨牒平進之甞再¶
遷郎署職司㑹計少試其足國之能優㳺度支¶
徐飬其濟時之用乃以覃恩授具階於戲遇槃¶
根而加利夫豈擇官投利刃而皆虚貴乎藏器¶
惟&KR0055;沉可以厲其氣惟閱歷可以老其材益勉¶
自修以需不次欽哉¶
　　　　父體認先贈文林郎河南河南府陜¶
　　　　州靈寶縣知縣加贈承德郎戸部廣¶
<pb:KR4f0010_SBCK_095-6b>¶
　　　　西清吏司主事¶
勑曰古者崇&KR0324;卓行厥有四葉表宅六闕旌門¶
世敎下衰往往湮没無稱而卒以發聞於後余¶
庸表而著之亦以佐功令之未逮也贈具官某¶
乃具官某之父粹和成性篤實飛聲文史蔚爲¶
珪璋德行仰其牆仭倚廬三載時有薑桂之滋¶
孺慕終身不解蓼莪之痛敬敏任恤賙囏阨以¶
睦里鄰孝友睦婣族墳墓以聮兄弟箴銘徧於¶
牗戸言動具有典型矢心以毋自欺不愧衾影¶
敎子以彊爲善聿有箕裘誠可繼於先民允有¶
<pb:KR4f0010_SBCK_095-7a>¶
傳於後嗣是用贈具階官於戲劉氏之七業子¶
能襲其餘休韋家之一經爾已醻其素志庶可¶
徵資庭之訓終當著惇史之書¶
　　　　戸部江西淸吏司員外郞廉第授奉¶
　　　　&KR0514;大夫¶
制曰乃者軍興浩煩度支匱乏戸部諸曹郎佽¶
助大司農咨嗟仰屋共襄國計朕思得公忠廉¶
辨之臣敭歷中外者錯置子部其選甚不輕也¶
具官某材器含弘訏謨經遠爲令以循良播澤¶
廷評以詳愼流恩積有年勞擢居民部以棼絲¶
<pb:KR4f0010_SBCK_095-7b>¶
必理之才當賦算告窮之日精心握算佐輓輸¶
一時之窮蒿目持籌爲儲偫百年之計體望滋¶
茂勞勩有聞乃以覃恩授具階朕今命爾出守¶
河閒近在三輔征繕未已捐&KR0484;滋多爾之字人¶
可以庶爾之祥&KR0447;可以敎爾之司計可以富無¶
衣五袴之謡豈遂遜於前烈乎爾其毖勤佇我¶
後命¶
　　　　父司書醫官贈文林郎大理寺右寺¶
　　　　右寺副加贈奉&KR0033;大夫戸部江西淸¶
　　　　吏司員外郎¶
<pb:KR4f0010_SBCK_095-8a>¶
制曰傳曰上醫醫國其次疾人皆醫官也士有¶
抱道不試居身方伎之中比於古之醫官者與¶
其有以發聞於後余得表而著之累贈具官某¶
乃具官某之父博喻爲師束修自好慨有大志¶
恥爲小儒濟世於疴瘵之時自命以岐摯之業¶
學究原本能通三世之書澤及&KR0660;惸有活千人¶
之德再世而顯天不吾欺在昔倉公之善醫止¶
於有女而韓康之賣藥僅以藏名豈若斯人蔚¶
有譽問是用贈具階官服余書命傳之史家庶¶
幾療國之有人可曰良醫而無後¶
<pb:KR4f0010_SBCK_095-8b>¶
　　　　戸部福建淸吏司員外郎鄒嘉生授¶
　　　　奉&KR0033;大夫¶
制曰頃以贍軍之故大司農率其屬日夜持籌¶
仰屋而偷懦營弘者猶蝗食鼠耗其閒良可憂¶
也其有公忠廉辨之士不憚拮据司我管鑰勤¶
勞茂著余寵嘉之爾具官某材器含弘訏謨經¶
遠飛華廷對展采地曹以止水不波之心爲棼¶
絲必理之計指畫飛輓徵輸之事憂切軍儲勾¶
稽秬&KR0112;龠合之閒勤逾家計儲偫之經費有紀¶
倉&KR0067;之耗蠧一淸頡頏歲年籍甚聲聽乃以覃¶
<pb:KR4f0010_SBCK_095-9a>¶
恩授具階朕今命爾出守西安唐大曆中長安¶
溉田大减於漢今視唐又何如爾在戸曹留心¶
國計轉漕通渭成跡具在興二渠之利復陸海¶
之穰以佐我國計朕佇觀爾所以治秦也欽哉¶
　　　　禮部祠祭淸吏司郞中賈允元授奉¶
　　　　政大夫¶
制曰祠祭之官舊矣它曹治事祠部治神非通¶
幽明窮掌故不在玆選矧朕初卽位祀事孔多¶
夙夜明禋其曷敢後具官某風操端&KR0514;志緼淸¶
和奉使節則咨&KR1258;有聞典屬國而贈勞無失蔚¶
<pb:KR4f0010_SBCK_095-9b>¶
爲民譽晉陟祠郎諳曉舊儀叅酌故事寢園筵¶
几依然弓劒之思&KR0627;堊掃除邈矣祖宗之格執¶
事有恪顧吾建禮之禋曹夙夜惟寅稱此氷&KR0441;¶
之淸選遂以覃恩授具階朕方祇承宗祀懷柔¶
百神率循祧廟之儀嗣舉橋山之禮近以綏孝¶
子而假　皇考遠以寧風旱而彌烖兵惟爾毖¶
祀之能用致我將之頌欽哉¶
　　　　父應德先贈奉&KR0514;大夫禮部主客淸¶
　　　　吏司員外郎加贈奉政大夫禮部祠¶
　　　　&KR0021;靑吏司郎中¶
<pb:KR4f0010_SBCK_095-10a>¶
制曰爲吾忠義之臣風操端永者必其先有以¶
開之無基不可以厚墉肯構必始於作室理之¶
甞也贈具官某乃具官某之父行無考纇學有¶
本原辨志離經多士推爲祭酒禔躬善物與人¶
如飮醇醪惜哉有志而無時允矣居今而稽古¶
焚書逸禮若口授於坐隅矩行規言儼心思於¶
函丈是用贈具皆官於乎賈逵悉傳父業人咸¶
徵家學之傳鄭衆再世儒門天亦厚遺經之報¶
　　　　母盧氏仍前封¶
制曰小雅不作而白華之詩廢也朕&KR0055;念之蓋¶
<pb:KR4f0010_SBCK_095-10b>¶
不獨㓗白之孝子不可得見而令妻壽母亦爲¶
斯世所希有此豈非盛世之憂與累封太宜人¶
某氏乃具官某之母淑愼禔身安貞應節少習¶
公宮之教長嫺賔祭之儀閔長寢於九京逝者¶
不作篝短檠於五夜遺孤有聞式㸔日月之輝¶
光彌見風霜之高秀鯢齒未艾受介福於北堂¶
鸞誥方廻賁寵章於南閣兹仍封爲太宜人雕¶
軒文駟蔚爲一世之觀便殿肩輿茂著六宮之¶
法¶
　　　　禮部主客清吏司主事虞德隆授承¶
<pb:KR4f0010_SBCK_095-11a>¶
　　　　德郞¶
勑曰朕丕承　祖宗之令緒方貢充庭旅百雜¶
實每臨軒燕勞懷來遠人顧念春官之屬爲吾¶
典司客曹者其有人焉具官某韜玉渾涵斷金¶
通敏始流徽於劇邑旋握鑑於留曹聿有賢聲¶
掄於客部克勤職業諳曉舊章正小賔小客之¶
儀修其禮物辨五年比年之貢差其送迎贊我¶
秩宗典司屬國敷國恩厚僉曰汝能乃以覃恩¶
授具階頃者東夷不共闕我職貢咸謂以尺箠¶
鞭之耳然招携懷遠古有明訓誠使方夏丕平¶
<pb:KR4f0010_SBCK_095-11b>¶
異俗内靣而吾以&KR0090;胥坐制之不亦休乎尚益¶
勤毖以副予綏柔之意欽哉¶
　　　　妻蔣氏封安人¶
勑曰朕讀羔羊退食之詩蓋不惟其大夫之節¶
儉正&KR0514;表著於燕居而家人肅穆之風亦可以¶
想見焉具官某妻封孺人某氏函貞辨族作配¶
名家指&KR0686;管以相規惟玆靜女&KR0077;丹華而不御¶
彼美淑姫相爾令人休有華問素紗&KR0164;淡與綦¶
組而相安粉署蕭閒喜淸寒之互映玆加封爲¶
安人服斯寵命勵彼素風無忘夙夜之勤彌表¶
<pb:KR4f0010_SBCK_095-12a>¶
靖共之德¶
　　　　父一道先贈文林郎山東靑州府安¶
　　　　丘縣知縣加贈承德郎禮部主客淸¶
　　　　吏司主事¶
勑曰昔我　成祖綏靜國難治用重典時則有¶
若理&KR0056;謙以平亭明允持法兩朝盛德之後必¶
復其始今其子孫又以遺德發聞予寵嘉之贈¶
具官某乃具官某之父世德作求家風綿邈内¶
行淳備譬桃李之不言積善有餘業岐黃而濟¶
物蔚有令聞施於後人蓋廷尉之門隂德久徵¶
<pb:KR4f0010_SBCK_095-12b>¶
於舊閥而比干之策祥&KR0447;茂著於後昆信哉天¶
不吾欺是以世濟其美是用加贈具階官於戲¶
無念爾祖著累朝忠厚之貽益大而家食先世¶
熾昌之報¶
　　　　母楊氏加贈安人¶
勑曰先王之制禮也報必有先田之祭先嗇也¶
川之祭先河也皆報其先也今吾臣子推恩必¶
先嫡母蓋亦以著敎焉贈孺人某氏乃具官某¶
之嫡母動繇内則懋踐閫彞汲水著爲婦之勤¶
宿火勵相夫之志宛其死矣何以報之幸哉有¶
<pb:KR4f0010_SBCK_095-13a>¶
子以起家乃得從夫而分爵於戲桮棬已矣誰¶
興執器之悲圖像依然尚想過庭之拜義豈殊¶
於毛裏恩必始於本原兹加贈爲安人使知報¶
必有先而衆著於崇本之敎豈獨慰夫逝者而¶
巳¶
　　　　繼嫡母任氏加贈安人¶
勑曰詩人稱后妃之德必以樛木逮下爲賢而¶
公子之仁厚從而應焉和氣致祥亦理之恒也¶
封太孺人某氏乃具官某之繼嫡母性資惠明¶
儀法閒肅敬爾夫子婉焉琴瑟之和孌彼諸姬¶
<pb:KR4f0010_SBCK_095-13b>¶
居然娣姒之好莫辨所出忻緩帶以相從逾於¶
巳生勤辟咡而爲敎聿成子德克念母勤樹蘐¶
之慶已章宿草之恩載渥玆加贈爲安人惟此¶
鳲鳩之德壹以爲儀用知麟趾之仁終焉未艾¶
　　　　生母張氏贈安人¶
勑曰生母之有服也自　高皇帝之著孝慈錄¶
始也旣有服矣而厭於尊格於制而不得以推¶
恩人子之情猶闕如也今吾卽位霈恩施及三¶
母不惟念所生者可以無憾抑亦可以仰副¶
高皇帝之德意於戲休哉某氏乃具官某之生¶
<pb:KR4f0010_SBCK_095-14a>¶
母有小星之徳有育子之閔爾子爲令報最貤¶
恩二嫡而獨不得以逮爾實命不猶豈非詩人¶
之所歎嗟矣乎今乃以霈恩及爾矣於戲愴鼔¶
鐘於長樂我有同悲追顧復於裏毛爾無餘憾¶
非此恩波之委地誰無涕涙於終天兹特贈爲¶
安人䰟其有知尚克享此¶
　　　　兵部職方淸吏司主事徐日久授承¶
　　　　德郞¶
勑曰頃者狡夷未平王師在野議者率以謂將¶
帥數易則無以振軍聲擇將不精則不可圖勝¶
<pb:KR4f0010_SBCK_095-14b>¶
算欲得知兵謀國之士錯置職方以叅預帷幄¶
之寄中玆選者蓋難其人具官某器緼開明風¶
規&KR0164;&KR0514;兩爲邑令廉辨有聞中更浮沉志氣不¶
撓擢於起部再歷夏曹當羽書旁午之時兼戎¶
事頽阤之日才猷日老揮斥於槃根閱歷之餘¶
儲偫滋深兼綜夫衿要阨塞之故師薦惟允受¶
事方新乃以覃恩授具階於戲用兵如用藥以¶
療病爲成功擇將如擇醫以知人爲能事知兵¶
而後可與謀國知將而後可與知兵此朕所以¶
拊髀而歎也爾其勉之朕將以遼事畀汝¶
<pb:KR4f0010_SBCK_095-15a>¶
　　　　兵部職方淸吏司主事王弘祖授承¶
　　　　德郎¶
勑曰頃者禁旅單虚衞卒隤阤勾稽澄汰言者¶
日以上聞而未有行也朕&KR0055;念之安得公忠彊¶
&KR0514;十數輩參錯郞署中爲吾舉綜核之效乎具¶
官某介圭不飾精金能割初以發硎之刃試理¶
開封平亭閱實案無遺牘賢聲籍甚乃陟兵曹¶
當樞庭塡委職掌廢弛之日慨然修舉不辟嫌¶
怨稽京營積年之額覈班軍累歲之餉尺籍伍¶
符之必計而一粒一鍰之不遺今玆之事蓋爾¶
<pb:KR4f0010_SBCK_095-15b>¶
之有緒言而未竟者也若爾者可謂之公忠彊¶
&KR0033;之臣矣玆以覃恩授具階夫官之有分曹猶¶
農耕之有畔無相越也爾覈汰留餘盡歸大倉¶
不越兵事而隂有禆於計部惟其不越是以有¶
裨夫不越之爲裨也大矣爾所舉僅有其緒引¶
而竟之天下事可以尺幅盡也爾其懋哉¶
　　　　&KR0447;部浙江淸吏司主事陸化&KR0265;授承¶
　　　　德郞¶
勑曰詩稱淑問如臯陶而漢通儒皆爲律令章¶
句&KR0447;獄之事固儒者之所盡心也朕卽位以來¶
<pb:KR4f0010_SBCK_095-16a>¶
哀矜庶戮惟良折獄日厪於懐具官某擢秀名¶
儒起家法署當圜土塡咽之日兼法律破析之¶
時麗附罔察請比毛舉而爾傅之經術致其忠¶
愛諸所平反&KR0072;獄閱實疑罪參報待以削草&KR0090;¶
魏用爲縣書惟明克允時論翕然乃以覃恩授¶
具階夫自　皇祖末年以至於今&KR0447;法亦多故¶
也然而可信者律也不敝者法也本經術以參¶
法令此明&KR0447;弼敎之本而爾之所有事也爾其¶
毖哉朕不以文法吏蔽汝¶
　　　　妻夏氏贈安人¶
<pb:KR4f0010_SBCK_095-16b>¶
勑曰士之有賢耦猶君之有勞臣也推勸勞之¶
意以施於臣故其閨門相貳死生契闊之故人¶
主之愍䘏及焉具官某妻某氏儀法夙嫺儉共¶
自勵饁耕出汲辛勤於十指之中糲食穿衣顦¶
顇於數行之側迨相夫於筮仕終約巳而食貧¶
一命未沾溘先朝露良足愍矣玆特贈爲安人¶
於戲布素度身生不御冠帔之貴御窮没齒死¶
猶勤旨蓄之思我有寵章慰其永逝庶幾幽壤¶
尚服享之¶
　　　　母陳氏贈安人¶
<pb:KR4f0010_SBCK_095-17a>¶
勑曰朕念長樂之慈愴不及養顧瞻兩宮澘然¶
出涕發號施恩凡臣子之有母而不逮養養而¶
不逮顯者皆與&KR0013;焉不惟彞典宜然亦所以信¶
吾悲也某氏乃具官某之母慈庭媲美内則有¶
聞鬻子辛勤不閒蜾蠃之&KR0018;操家黽勉備嘗荼¶
薺之艱迨爾子旣接跡承明而爾猶没身荆布¶
不已悲乎今且以覃恩及爾矣於戲覩蓼蕭自¶
葉之澤良慰我心顧蘭陔白華之養莫非人子¶
存者不匱往者有知凡吾所以霈恩臣下者蓋¶
亦因吾母以及人母而使天下知我念母之無¶
<pb:KR4f0010_SBCK_095-17b>¶
已也爾知之乎¶
　　　　&KR0447;部河南淸吏司主事王良臣授承¶
　　　　德郎¶
勑曰在昔人主享國百年度作&KR0447;以詰四方猶¶
曰朕言多懼朕敬于&KR0447;矧余方嗣服受王嘉師¶
惟良折獄其敢不毖愼具官某易&KR0514;子諒恭敬¶
溫文擢穎甲科流徽宰邑回翔壁水晉陟秋曹¶
爾以豈弟之心兼之閱實之久老於情法無毛¶
舉它比之文致其哀矜有明&KR0447;聚敎之閔副我¶
欽恤良深歎嘉遂以覃恩授具階乃者&KR0447;罸不¶
<pb:KR4f0010_SBCK_095-18a>¶
衷出入時有丹書錯互奏駮紛如朕甚患之書¶
不云乎用其義&KR0447;義殺勿庸以次汝封今之斷¶
獄者容亦有次焉者乎爾尚益懋&KR0164;孚必卽天¶
論母以世輕世重爲解也朕則顯陟汝¶
　　　　父維城原任漢中府通判贈承德郎¶
　　　　&KR0447;部河南淸吏司主事¶
勑曰朕聞世祿之家鮮克繇禮而積德之報不¶
於其身士承家燾後能使譜牒不替耕穫有人¶
斯可以爲賢矣原任具官某乃具官某之父世¶
德聮綿内行淳備孝乎惟孝家巢反飼之烏友¶
<pb:KR4f0010_SBCK_095-18b>¶
必因心庭榮交讓之木旣俛首風塵之吏益矢¶
心清白之遺蔚彼去思尸祝在漢岷之際蕭然¶
歸計風流居廉讓之閒稼獵一經紹靑箱於有¶
永箕裘再世載白石以相傳人稱别駕之功代¶
叶海&KR0022;之慶是用贈具階官天已錫祥&KR0447;之策¶
人咸瞻通德之門¶
　　　　母趙氏贈孺人(趙故文毅公用賢之/女)¶
勑曰詩咏于以采蘩必曰公侯之事以其夙嫺公¶
宮之訓而儀則有聞也我有&KR0514;臣是生淑女風¶
流綿邈詒於後人朕將表著之以昭彤管某氏¶
<pb:KR4f0010_SBCK_095-19a>¶
乃具官某之母圖頌&KR0013;躬珩璜比德&KR0403;世家饋¶
祀之則故壺儀克肩習我君剛&KR0033;之風故&KR0610;華¶
不御孝睦移於姻黨廉法著於家門不及事姑¶
未艾陳衣之痛願然有子終如屬纊之期悵宿¶
莾之方滋蔚蘭蓀之競茁桮棬已矣永言内則¶
之芳華&KR0426;笏依然尚想外家之風烈兹特贈爲¶
孺人肆娠賢於再世宜媲美於千秋¶
　　　　&KR0447;部山東清吏司主事李自華授承¶
　　　　德郎¶
勑曰朕聞哀敬折獄惟良折獄故伯夷以降典¶
<pb:KR4f0010_SBCK_095-19b>¶
折民而董生用春秋決獄朕哀矜庶戮期協於¶
中將博求廸哲之人以副我淸問之意具官某¶
行可標準言成文章起家循良休有譽處効能¶
輦轂踐更劇煩敘擢&KR0447;曹職司奏讞以廉平之¶
德兼明允之才欽乃攸司傅以經術期於惟&KR0447;¶
之恤庶幾俾獄無留乃以覃恩授具階乃者&KR0447;¶
罰不中出入時有要辭錯亂幾無成獄書不云¶
乎惟齊非齊有倫有要惟倫與要折獄之本也¶
爾爲法吏朕以迪哲望爾爾其敬哉¶
　　　　父可守原任貴州都司淸平衞儒學¶
<pb:KR4f0010_SBCK_095-20a>¶
　　　　敎授贈承德郞&KR0447;部山東淸吏司主¶
　　　　事¶
勑曰蜀自漢以來代著文學文翁五經之敎益¶
州樂職之詩弘長風流於今爲烈今吾儒碩趾¶
美前修有子克家顯聞於世余庸表而著之具¶
官某乃具官某之父含章挺生　瞱秀發强學¶
博喻富有英華矩行規言動應古昔遂應明經¶
之辟出爲鼓篋之師歸休乎環堵之宮遺子以¶
一經之業摩娑靑&KR0164;恍疑晤對於丹鈆敬愼丹¶
書尚念&KR0053;威於榎楚遺經不朽至德可師是用¶
<pb:KR4f0010_SBCK_095-20b>¶
贈具階官於戲有位於瞽宗應厥彝典爲觀於¶
石室視我贊書¶
　　　　工部都水淸吏司主事金元嘉授承¶
　　　　德郎¶
勑曰司空諸曹郎惟水衡有河渠之役銜命而¶
出掌隄防畚鍤之事以分理行河之政而漕運¶
頼焉非中外敭歷夙有能聲者不在兹選具官¶
某擢穎制科流徽宰邑師廉平爲治之績急吏¶
緩民循沉實守正之風隨牒平進休有民譽著¶
於工曹司庫藏而鈐鍵惟嚴筦出内而棼絲必¶
<pb:KR4f0010_SBCK_095-21a>¶
理人地相稱人皆知水部之名出入均勞我是¶
有河漕之寄乃以覃恩授具階夫呂梁之渠閘¶
肇自平江命爾以中河爲界畫地而守爲漕政¶
計至殷也今東方侵梗運道戒嚴以治河寓治¶
兵卽以治兵兼治河斯平江之績舉矣爾無以¶
水曹戒越俎也朕則顯陟汝¶
　　　　大理寺右寺右寺副廉第授儒林郞¶
勑曰棘寺之設以審讞秋曹辟臺之獄其在厥¶
屬有炤駁番異之條參覆疑異以聽於其長非¶
淸彊公恕積有譽望者不在玆選具官某秉心¶
<pb:KR4f0010_SBCK_095-21b>¶
惟允執德不回出宰疲人入報上考敘遷北寺¶
俾副右評豈弟有餘明習滋久平亭疑案爲之¶
涉筆而思訊駁爰書不以得情爲喜副我欽恤¶
良用歎嘉乃以覃恩授具階頃者法律破析橋¶
遏滋多白&KR0164;喧呶與丹書相下上書不云乎明¶
啓&KR0447;書胥占以&KR0447;書爲衡而胥占以權之豈惟¶
閱實要辭亦可以榰柱國論此棘寺之責也爾¶
懋勉哉朕將顯陟汝¶
　　　　大理寺右寺評事任國楨授文林郎¶
勑曰廷尉天下之平也故其屬以評爲名士非¶
<pb:KR4f0010_SBCK_095-22a>¶
盤桓久次老於情法居是官也欲其虛明詳愼¶
一底於平難矣具官某文學世家高華妙選服¶
官民部以淸愼得名稱職度支以綜核取咎回¶
翔閒散流滯歲時爰自上林次於佐棘困衡旣¶
久求聽彌精致忠愛於罷民得情勿喜麗輕重¶
於疑獄有革乃孚小大以情文法無害乃以覃¶
恩授具階頃者吏議弘多獄辭它比皆以失平¶
之故爾亦甞涉筆而思之乎記不云乎凡制五¶
&KR0447;必卽天論天平之極也爾以此評&KR0447;朕亦以¶
此評爾敬之哉¶
<pb:KR4f0010_SBCK_095-22b>¶
　　　　大理寺左寺左寺副曹文衡授儒林¶
　　　　郎¶
勑曰國家於棘寺之官陳殷置輔不厭詳複至¶
有&KR0056;貳正副之設凡以正&KR0447;書而重民命也苟¶
非吉士豈可以稱此意哉具官某起爲國器副¶
我廷平閒者&KR0068;寺空虚圜土塡咽攝官承乏夙¶
夜勤勞寢興狴犴之閒飮食爰書之内爲民請¶
命數上封章求補司&KR0447;以淸滯獄數囹圄之困¶
苦如在目前陳法令之敝刓至於流涕雖九閽¶
之請未克以動天而五聽之辭已孚於搶地朕¶
<pb:KR4f0010_SBCK_095-23a>¶
卽位以來哀矜庶獄省視故牘得爾所上書惻¶
然歎傷有緩&KR0447;泣罪之思焉玆以覃恩授具階¶
書不云乎蠻夷猾夏冦賊姦軌女作士爾鄕所¶
上章論之詳矣今東隅未靖姦利交跡是朕好¶
生之德未洽而爾之言猶信也淑問如臯陶朕¶
深有望於爾爾其念哉¶
　　　　母旌表節婦常氏贈安人¶
勑曰國家表宅之典放於成周所以勸節也推¶
恩之制放於唐宋所以敎孝也隂敎衰斁風徽¶
寂寥我有明綸光於幽穸旌表節婦某氏乃具¶
<pb:KR4f0010_SBCK_095-23b>¶
官某之母佩玉德以作婦操氷心而相夫迨所¶
天捐棄之時正厥子孤孩之日旌心斷髪矢皓¶
首於盛年顧影寒燈襲白晝爲長夜乳汁枯於¶
襁褓血與潼俱髪膚瘁於家門淚隨聲下哺飬¶
六尺如鷇脫而雛成促赴九京譬蛾成而&KR0094;死¶
蘭儀永謝栢操有聞下報先君故知含笑而入¶
地願然有子載聞申命之自天旋觀日月之昭¶
回彌見風霜之凜冽玆持贈爲安人於乎有膰¶
有拜業已接跡於汗靑來㳺來觀尚亦回心於¶
圬白信千秋爲不偶雖百世其可知¶
<pb:KR4f0010_SBCK_095-24a>¶
　　　　中書舍人曹師稷授文林郎¶
勑曰中書省之屬掌詔勑璽書冊命之事以重¶
王命有事殿陛與起居載筆之臣夾立左右其¶
筞近爲何如哉具官某箕裘綿邈器局高凝起¶
自南宮升於西掖入叅侍奉出掌絲綸進止有¶
章溫共不改譬之有聲之玉嘗應於佩環而無¶
纇之珠獨宜於掌握禁近之臣朕所顧視年勞¶
已著彌用歎嘉乃以覃恩授具階國家以秘省¶
儲臺諫之選使之静諳舊章而閒習世務也問¶
樹而不言焚草以自晦盤桓久次而無所建明¶
<pb:KR4f0010_SBCK_095-24b>¶
亦或有出於此者乎官近地淸優㳺養望此爾¶
今日之事而非朕之所以毗爾也爾其念哉¶
　　　　戸部廣西淸吏司主事李孔度授承¶
　　　　德郞¶
勑曰朕睠顧艱難博求弘濟蓋甞追懷先正思¶
譽聞於九京選建才賢庶箕裘於前烈譬之喬¶
木古者世臣誰其似之吾有人矣具官某乃原¶
任太子太保&KR0447;部尚書楨之子舊德&KR0055;醇家風¶
綿邈慨有大志可謂似其先人傑然羣才遂能¶
出乎世&KR0011;歷官所至皆有賢聲乃以僕丞遷於¶
<pb:KR4f0010_SBCK_095-25a>¶
民部職司會計搜剔蠧餘軍儲自供積弊盡掃¶
至其奉使遼左指顧河東畫地爲圖聚關城於¶
尺幅握奇決勝籌夷虜於目前憂國有人匡時¶
惟允乃以覃恩授具階於乎唐雅不云乎惟西¶
平有子惟我有臣爾先人昭事我祖公望巋然¶
爾尚佽我多艱無忘先烈繼公忠盛大之業蔚¶
爲寶臣在君臣父子之閒庶幾盛事¶
　　　　妻杜氏仍前封(杜故大將軍松之女)¶
勑曰史稱天水北地高上氣力歌謡慷慨風流¶
猶存而婦人亦閔其君子其詩曰在其板屋蓋¶
<pb:KR4f0010_SBCK_095-25b>¶
亦有修我甲兵與子偕行之志焉今吾霈恩郎¶
吏及其室家博訪風謠激揚志義未嘗不攬秦¶
風而太息也具官某妻某氏歸於甲門出自將¶
種風範肅穆饋摯交賀於閨門姿性剛明刀劒¶
錯立於侍婢相爾夫子宜其室家闕狄之錫有¶
加素沙之德不替玆仍封爲安人嗚呼將殞大¶
星感風霜而痛父郞光列宿勉夙夜以戒夫義¶
同於羽林之孤禮當有石&KR1038;之予父子夫婦之¶
閒採秦風者將及焉爾其敬哉¶
　　　　&KR0447;部貴州清吏司郎中張光奎授奉¶
<pb:KR4f0010_SBCK_095-26a>¶
　　　　政大夫¶
制曰朕惟人才之難養之有素培之奕世用之¶
累朝故古之元老世臣之家必有承休濟美之¶
士此亦國運所繫而非獨家風使然也具官某¶
乃原任戶部右侍郎兼都察院右僉都御史養¶
蒙之子敎成胄子家擅素風帷幕有聲西曹籍¶
甚祇承家法諳曉舊章致其忠愛之心傅以經¶
術之學朕以爲文法之吏安所取此蓋庶幾不¶
踐不履有公子仁厚之風而惟明克尢得臯陶¶
淑問之敎者歟玆以覃恩授具階惟乃烈考以¶
<pb:KR4f0010_SBCK_095-26b>¶
忠貞正&KR0514;事我　皇祖名在國史稱爲勞臣今¶
爾可謂世其家矣於乎不忘舊人則有先朝弓¶
劒之感作求世德則有故家喬木之思覃恩及¶
爾朕蓋&KR0055;有槩於中矣爾知之乎其有以稱¶
　　　　太僕寺寺丞郭夢詹授承德郎¶
勑曰書稱僕臣正厥后克正太僕丞貳古爲奉¶
車之官非家法肅明雅有風操不在玆選具官¶
某乃原任戸部左侍郞贈都察院右都御史謚¶
恭定諱惟賢之子藹然儒風蔚有家訓遂以胄¶
子試於奉甞夙夜在公朝夕有恪積著年閥乃¶
<pb:KR4f0010_SBCK_095-27a>¶
擢是官當孟春焚牧之時正軍興選騎之日種¶
屯皆爲&KR0043;弊印炮徒屬虛名惟爾之能思舉厥¶
職乃以覃恩授具階惟乃父事我　神祖歷官¶
三臺懋著勞勩爾尚克念先烈無以日月叙遷¶
爲能事詩不云乎秉心塞淵騋牝三千爾馬官¶
也余故以秉心戒爾欽哉¶
　　　　妻俞氏封孺人¶
勑曰古之世家必有賢女令妻蓋其珩璜琚瑀¶
之防箴圖阿保之訓積習使然也余有寵命昭¶
于管彤具官某妻封孺人某氏武襄之子恭定¶
<pb:KR4f0010_SBCK_095-27b>¶
之婦恭大慈小具有儀法相夫鬻子不替勤勞¶
今爾夫能于其官漸致通顯則爾之爲女爲婦¶
可謂克舉矣玆加封爲安人惟武襄累戰立勳¶
誓死報國朕恒拊髀思之爾服習遺敎尚有以¶
勸勉其夫石窌之封朕不後爾¶
　　　　都察院炤磨所炤磨朱大兢授廸功¶
　　　　郎¶
勑曰周之詩曰無曰予小子召公是似古之人¶
主勸誘其世臣若家人父子之相告語也矧有¶
恩而不下逮朕何忍焉具官某乃東閣大學士¶
<pb:KR4f0010_SBCK_095-28a>¶
兼禮部尚書國祚之子䕃藉高華被服儒素爰¶
以任子躋于臺幕勾稽故牘職司辟藏勞于其¶
官執事有恪世祿繇禮朕有嘉焉乃以覃恩授¶
具階惟我　先帝舊學于乃父以乃父詒輔余¶
冲人爾尚竱心屛慮以佽舊德晨昬之助有頼¶
于爾夫退食休沐下車里門澣衣子&KR0213;此淸朝¶
之美談而非子弟之細事也敬之哉勿替朕命¶
　　　　太僕寺寺丞黃正賔授承德郎¶
勑曰昔我　先帝未正東朝諫諍滋煩訶譴相¶
逮今山陵已畢遺老日登而仗節死諫之臣若¶
<pb:KR4f0010_SBCK_095-28b>¶
晨星之在望追懷舊事良用愾然其有甄陞可¶
無書命具官某風䂓開敏才地清華當禁廷給¶
事之時正儲位殷憂之日黃扉定策尚低廻集¶
菀之歌丹地輸忠乃叅預伏蒲之諫騰綸闈之¶
削藁斜封宣播于朝堂先瑣闥以露章袐閣流¶
傳爲掌故肆三朝之鼎革起廿載之沉淪濺血¶
猶新重荷全生之德攀髯莫逮彌深狥主之思¶
擢爾僕丞斯爲不次乃以覃恩授具階於戲銅¶
龍邈矣忍誇張羽翼于先朝金馬依然尚砥礪¶
桑榆于末路惟端謹可以飬節惟廉靜可以保¶
<pb:KR4f0010_SBCK_095-29a>¶
名益勉素心用章休命欽哉¶
　　　　妻孫氏贈安人¶
勑曰夫婦之誼比于賔友死生契闊詩人悲之¶
况乃節義相期艱難與共而中道棄捐者乎具¶
官某妻某氏圖頌叶矩賔祭有齊當抗章拜杖¶
之時厲闔門從死之志吁其悲矣命之不猶睠¶
玆白首以還朝尚想靑衿而去國風雨如晦長¶
懐雞鳴儆戒之時日月光華不見翟茀以朝之¶
盛玆特贈爲安人服此休命慰爾幽塗¶
　　　　父國聘贈承德郎太僕寺寺丞¶
<pb:KR4f0010_SBCK_095-29b>¶
勑曰司徒鄉三物之教胥春秋月吉而從事焉¶
今吾臣工追命先世庸以發揮濳德弘長流風¶
雖出典嘗亦應&KR0022;法黃某乃具官某之父風姿¶
樸茂器緼純明孝友睦婣不待族師之戒敬敏¶
任恤無愧閭胥之書藴義氣以生風每存亡而¶
生死操仁心以爲質匪剛柔而競絿宜有餘休¶
及于厥子是用贈具階官於乎奮身抗節爾旣¶
伸負劍之規揭德振華余亦重緇衣之好¶
　　　　母王氏贈安人¶
勑曰朕褒旌節孝廣樹風聲凡有命辭必先勸¶
<pb:KR4f0010_SBCK_095-30a>¶
厲今吾臣子聿有母師風敎有聞儀節茂著余¶
庸表德著之冊書某氏乃具官某之母婦道可¶
宗女圖母越毁容斷髪矢盛年以殉夫送往事¶
居閔餘生而敎子訓誡攸著風節有聞迨乎漏¶
澤于賜環久已纏悲于執器嗚呼母儀邈矣永¶
懷風樹之凄凉臣節凛然彌想氷霜之高潔玆¶
特贈爲安人惟吾愍冊代彼漆書烏頭䨇闕之¶
褒生有格于功令彤管千秋之懿終當著于頌¶
圖¶
　　　　文華殿中書房辦事大理寺右寺右¶
<pb:KR4f0010_SBCK_095-30b>¶
　　　　寺副汪鑣授儒林郞¶
勑曰&KR0426;筆之臣供奉左右歲月叙遷于國家之¶
大計無與也具官某起家儒術給事禁庭夙夜¶
在公溫恭有恪乃者遼左警急饋運艱難慷慨¶
上書輸金助餉夫毀家紓國大臣之有事急病¶
讓夷君子之所貴爾能如是豈不難哉國家之¶
于爾也旣寵之以淸銜昭之以綽楔矣玆又以¶
覃恩授具階夫卜式願輸家之半助邊公孫弘¶
以謂宜勿許朕之寵嘉爾者蓋亦國典宜爾而¶
非尊顯以風百姓之意也爾其敬哉¶
<pb:KR4f0010_SBCK_095-31a>¶
　　　　妻程氏封安人¶
勑曰爲吾禁近之臣温恭朝夕必有賢明之助¶
焉况其卓犖好義者乎具官某妻某氏機杼服¶
勤澣濯昭儉使爾夫齊其躬以守官肥其家以¶
輸國則惟爾之能特封爲安人不惟從夫之爵¶
蓋亦有勸勞之義焉¶
　　　　父道斐贈儒林郎文華殿中書房辦¶
　　　　事大理寺右寺右寺副¶
勑曰資於事父以事君而敬同故志義之臣必¶
本諸父汪某乃具官某之父馴行孝謹被服儒¶
<pb:KR4f0010_SBCK_095-31b>¶
素慷慨好施百里誦德今爾子可謂有父風矣¶
嗚呼恥獨爲君子斯固爾之心也願俱死匈奴¶
豈獨子之志與是用贈具階官爾其有知當爲¶
默舉¶
　　　　母趙氏封太安人¶
勑曰能食能敎母慈之大也立身顯親子道之¶
終也某氏乃具官某之母操作治家式榖訓子¶
觀其子之珥筆内庭而知其有畫荻之教觀其¶
子之輸産絶塞而知其有恤緯之忠特封爲太¶
安人於戲匪惟爾之褒以詔人母¶
<pb:KR4f0010_SBCK_095-32a>¶
牧齋初學集卷第九十五¶
<pb:KR4f0010_SBCK_095-32b>¶
<pb:KR4f0010_SBCK_095-32b>¶
