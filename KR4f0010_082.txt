# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:40.711186
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 82
#+PROPERTY: FILE SB04n0419-082牧齋初學集-卷第八十二.
<pb:KR4f0010_SBCK_082-1a>¶
¶
　　關壯繆侯畵像贊¶
惟壯繆侯虎臣國士王封帝號崇我明祀羯奴¶
蛾賊盜賊之靡游䰟未滅惟帝之恥都山鐡刀¶
東沸黑水長沙銅柱肅鎭南紀隂䕶金繩陽燿¶
玉璽佑我　皇明億萬年只¶
　　憨山大師眞贊¶
昔人悼君子之殁以謂如&KR0055;山大澤龍亡虎逝¶
則變怪百出舞鰌鱔而號狐狸師之化去一紀¶
<pb:KR4f0010_SBCK_082-1b>¶
于斯盲子據狻猊之坐魔民稱人天之師聚盲¶
導瞽居之不疑自紫栢雲棲辭世而師繼之法¶
門龍象靡有孑遺則所謂鰌鱔狐狸者何怪其¶
羣聚而族啼嗚呼巍巍堂堂儼如王之氣宇慈¶
顏威相恍月滿而雲披繹微言於將絶念記莂¶
之在玆刹竿倒却誰與柱榰拜公遺像能無顏¶
厚而忸怩也耶¶
　　清源好德何氏歷世畵像圖譜贊¶
昔我登朝迨事司空金聲玉色穆如淸風退朝¶
多暇歩&KR1231;相過酌酒切脯寤言永歌我懷司空¶
<pb:KR4f0010_SBCK_082-2a>¶
藹藹元氣公叔矯時徐公不二峩冠委佩國有¶
典𠛬摳衣緩帶兔園老生皤皤黃髪萋萋宿草¶
有子競爽蔚爲國寶乃輯譜像乃裝卷軸九京¶
一堂聚此尺幅我𫉬拜觀退而聳然如見眉目¶
如聞話言人亦有言七世觀德惟玆世家譬彼¶
故國原廟再修寢園或毁展如斯冊圖像有煒¶
猗與司空源遠流長龜山之謠百世有慶在漢¶
征和祥𠛬格天帝錫符䇿以授比干我頌好德¶
亦天所予作贊代𥳑敬告䇿府¶
　　王氏世德贊¶
<pb:KR4f0010_SBCK_082-2b>¶
客游吳入昌門游塵市囂與高樓閣道相上下¶
其中無逸民高士之居也望而知之出閶門可¶
三四里去綵雲橋百步有宅一區黃土築墻蓬¶
蒿綴屋夾窻疎&KR0905;明淨可數有人補衣苴履讀¶
書咏歌聲出金石者王人鑑德操也余過訪德¶
操讀吳叅議文仲所述世德敘德操四世一身¶
皆持齋斷肉泊然如老僧卜隱于斯者百有餘¶
年矣余閒居訪求吳中舊事勝國時有兪琰先¶
生隱居南園著書讀易而琰之子仲溫仲溫之¶
子楨楨之孫嗣之皆隱居尚志楨爲都昌令未¶
<pb:KR4f0010_SBCK_082-3a>¶
期月解官食貧蓋亦范史雲之流也今王氏亦¶
四世矣後之人有習于吳之故者其亦可以附¶
兪氏之後與余觀兪氏家集名人遺老若陳子¶
平鄭明德陳叔方于壽道諸公之詩文皆備載¶
焉而王氏之序世德者則文仲一人而巳今吳¶
中所謂文章家者壇坫相望干謁走其門碑版¶
炤四裔往往而是文仲前輩名家詩筆爾雅吳¶
人以爲東家丘未嘗過而問焉德操表著先德¶
不走集世之熖熖者而惟文仲之求斯可感也¶
唐人有齎持金帛求牌版於王縉者昏夜扣摩¶
<pb:KR4f0010_SBCK_082-3b>¶
詰之門摩詰笑應之曰大作家在彼繇昔視今¶
亦可爲一笑文仲序述後又二十年而德操屬¶
余繼爲之贊贊曰¶
臯廡不存樂圃巳荒天隨往矣杞菊不芳太原¶
四世石礀七葉德園竝游竹素相接吳俗&KR0349;&KR0349;¶
吳文靡靡巢車載塵緗帙盛矢蕭然斯編如水¶
中月文心道韻千秋可掇¶
　　鄭仰田高士眞贊¶
其爲人也蓬頭突鬢垢靣跣足行及奔馬健如¶
黃犢藐王公如僮兒視禮法如桎梏其爲術也¶
<pb:KR4f0010_SBCK_082-4a>¶
雜物撰德節解鈎連東方之射覆管輅之占候¶
趙達之算箸隗炤之書版縱橫穿穴於一點一¶
畫形聲指意之閒嗚呼仰田今其逝矣有謫而¶
來限滿而去化白蜺以小别乗靑牛而蹔駐謝¶
緱氏之時人宴幔亭之親故爲我寄空中之書¶
安知其不旦暮遇之也¶
　　張元長眞贊¶
與之居隱几而引鏡不見天日與之行拍肩而¶
扶杖不辨徑術嘗試與之布席而坐更僕而語¶
其&KR0055;譚雄辨可以炤秦宮而燭水府也其微詞¶
<pb:KR4f0010_SBCK_082-4b>¶
妙義可以詧毫楮而視懸虱也攬世界於一掌¶
圍八極於寸眸雖有離朱之明固將爽然而自¶
失也斯人也韓子所謂盲於目而不盲於心以¶
天眼觀之其殆無目而視證入圓通之室者與¶
　　張異度眞贊¶
張世偉異度吳郡松陵少負雄駿好&KR0033;言危行¶
幾陷羅網以此有聲被服儒素栖遲沁水自命¶
爲老生公車辟召稱疾不就屛貴遺榮郡國有¶
大事就而問焉其言明且淸葑門之敎授南園¶
之著述庻矣齊名友人錢謙益稱其風節足繼¶
<pb:KR4f0010_SBCK_082-5a>¶
東京年七十餘巋如魯靈光爲鄕先生¶
　　劉西佩僧相贊¶
以爲非僧僧相宛然以爲是僧僧在誰邊儒衣¶
僧㡌筆床應器一彈指頃現去來世破琴無弦¶
甕書有跡夢中了了覺時巳失君往求之誰與¶
證者覆蕉之中古松之下¶
　　御史族兄汝瞻畵像贊¶
顒顒昻昻應鍾大吕不吳不敖不茹不吐斯其¶
執法西臺巡方齊楚橫秋風於鐵冠肅霜威於¶
繡斧者與委委佗佗開顔舒眉倦扶靈壽醉倒¶
<pb:KR4f0010_SBCK_082-5b>¶
接䍦斯其投老自放天解&KR0919;覊窮園林之勝事¶
樂鐘鼓於淸時者與望之如霧雨之豹即之如¶
晴天之鸖軒豁呈露譚笑大噱愁人爲之解頥¶
病者可以已瘧余每當左絃右壺輒愾然而三¶
歎恨斯人之不可作也¶
　　瞿元立畵像贊(有序)¶
公之生平少保福淸公誌及余傳備矣公遘會¶
家難忼&KR0099;立節故其眉宇溫然栗然曾不可以¶
犯干少無子弟之過長有長者之言故其視卑¶
其息&KR0055;退然有以自下國論之糾紛人才之變¶
<pb:KR4f0010_SBCK_082-6a>¶
衰居恒愾然以咨愀然以惜故有勞人志士蒿¶
目憂世之容讀書譚道假年窮老隱囊在前蒲¶
團在後故有儒生衲子秀羸戍削之色太史公¶
有言無不善畵者莫能圖今之圖公者像也而¶
豈遂能貌公也哉公往官兩都與曾于健于中¶
甫丁右武諸君子游淸譚緩步高自標置于時¶
以爲俊流至有圖之絹素者公狀貌短小而右¶
武𦕈一目公呼右武君子右武亦呼公丈夫右¶
武嘗謂公元左長不滿六尺而氣雄萬夫公應¶
之曰右武目不具二睛而見空千古公嘗與余¶
<pb:KR4f0010_SBCK_082-6b>¶
言以爲歡笑因贊公像及之前輩風流猶可思¶
也贊曰¶
有美瞿公金帶朱衣我儀圖之是耶而非薰然¶
而春凜然而霜憂國攅眉撫巳循墻公之形似¶
畵莫能圖可想像者山瘠澤癯襲其章服易以¶
布素書囊禪版庶得我故謦咳猶在世事巳陳¶
我思典𠛬慟彼虎賁拂拭絹素永言企之茫茫¶
九京誰其起之¶
　　宋主事畵像贊¶
天門峩峩一夫九首君折其角負創以走　皇¶
<pb:KR4f0010_SBCK_082-7a>¶
明天咫洞燭　讕以此幽縶當彼寄館詩書絃¶
誦優游尚羊月臨貫索風動鋃璫遇坎不慄出¶
陷不喜雪泥鴻爪適然而巳君之興會寄於此¶
君兔起鶻落舒煙卷雲世閒風雨如一小刼不¶
見此君改柯易葉怒而&KR0367;雨喜而笑風渭濵千¶
畝在其胸中¶
　　傅右君畵五老石戲贊¶
生公說法頑石點頭興妖作怪著甚來繇此五¶
老人不會佛法無頭無靣誰扣誰荅罏峯藹藹¶
蓮漏遲遲巋然五老逺公之師¶
<pb:KR4f0010_SBCK_082-7b>¶
　　題滕公遜像¶
我坐鈎黨歸于司敗追捕飮章鋃璫繫械天地¶
爲籠白日荒荒聚觀嘆息夾道負墻君獨奮袂¶
相送入獄雜彼傔從襲我囚服紛紛朋舊峩峩¶
冠冕豈無頸縮亦有顏腆彼丈夫哉弱不勝衣¶
我觀畵像激而贊之¶
　　戲爲廣陵張李二生小像贊¶
出則連騎而遊居則共茵而坐喫張公之酒難¶
辨醉醒戴李家之帽孰分爾我之二豪者侍劉¶
靈之側我知其不爲螟蛉與蜾蠃也¶
<pb:KR4f0010_SBCK_082-8a>¶
　　張中吳眞贊¶
貌何蕭閑人本儒素畜刀圭以活人能起捐瘠¶
揮千金而急難如棄涕唾人高其輕世肆志我¶
憎其離鄕去故嗟乎飮宜城之酒何如炊長腰¶
之采釣槎頭之鯿何如烹四腮之魚遊冠蓋之¶
里何如傍言公之盟壇近豬蘭之橋何如訪採¶
藥之舊居歸與歸與我願與子煉銀筒發丹井¶
招神翁而尋慧車也¶
　　莊樂居士命工采畵阿彌陀佛丈六身形¶
　　相殊妙普勸道俗造傑閣以安之欲使見¶
<pb:KR4f0010_SBCK_082-8b>¶
　　聞隨喜禮拜讃嘆各乗願力往生安樂聚沙¶
　　居士謙益歡喜踴躍謹再拜稽首而作偈曰¶
稽首大&KR0268;父南無阿彌陀念佛生西方佛口無¶
誑語我觀一番&KR0083;舒卷二丈餘膚理如白疊潔¶
淨不容唾居士請畵師畵作丈六身如是三十¶
二百福莊嚴相八十隨形好一切皆具足能於¶
牋&KR0083;上涌現佛形相當知衆生心具足諸佛故¶
畵師作繪事幻出諸形像山河及大地&KR0017;魅與¶
牛馬今此善畵師改技而畵佛丹黃五采色化¶
爲佛光明而此一畝宮山林冡墓閒或爲尸陀¶
<pb:KR4f0010_SBCK_082-9a>¶
林狐兔之窟宅或造市廛屋淫坊屠沽肆彈指¶
成樓閣供養阿彌陀恍如兠率宫下移人閒世¶
此地垢穢相今復在何處穢土轉淸淨變現亦¶
如是我悲世閒人念佛求西方口口阿彌陀心¶
心不相應念佛求慈悲心毒如虎狼將錢放魚¶
蝦見人却吞噉念佛求淨土心穢如糞圡爭名¶
又奪利蛣&KR0921;轉丸中念佛求極樂心中大苦惱¶
猛火然膏油煙焰徹腦髓念佛勤禮拜捨身爲¶
弟子欺君傲父母䶩囓如&KR0311;讎念佛懺罪過懺¶
巳旋復作懺作相循環如撒捕魚網愚人顚倒¶
<pb:KR4f0010_SBCK_082-9b>¶
見仗佛作罪愆却如西方國乃是逋逃藪又有¶
狂易人妄認罪福空撥無淨與穢橫作諸惡業¶
&KR0033;待大期到臘月三十日憑仗一聲佛撒手西¶
方去豈知眼光落有口開不得譬如作惡人造¶
下彌天罪家藏大誥書罪發求減等罪大法令¶
嚴畢竟饒不得作惡求生方亦復何異此我思¶
維摩詰金粟古如來心淨佛土淨亦是佛口說¶
&KR0033;心是道塲慈悲方寸母諸惡切莫作衆善須¶
奉行在家及出家士農工啇賈箇箇脚根邊自¶
有西方路作善勤念佛自然得往生如人好眷¶
<pb:KR4f0010_SBCK_082-10a>¶
屬大家團欒住作善不念佛佛亦來接引如路¶
遇好人靣生亦歡喜世皆勸念佛我亦念佛者¶
南無阿彌陀我今念佛竟¶
　　&KR0268;門上人書華嚴經偈¶
&KR0268;門上人寫華嚴經八十一卷一畫一佛自一¶
畫起乃至多畫如海中沙如空中雨而所念佛¶
作妙音聲億千萬畫無錯亂者字畫無量佛亦¶
無量一畫一聲不可算數而此一𦘕含攝多畫¶
億千萬佛具一畫中寫經用手念佛用口口手¶
二相開遮歷然而彼上人不知有我我身亦無¶
<pb:KR4f0010_SBCK_082-10b>¶
誰用手口我無有手誰寫經者我無有口誰念¶
佛者手亦能念口亦能寫手口互用無有分别¶
我聞是經佛口親說佛於衆生如一父母佛身¶
是骨經典爲肉而彼上人誓報佛恩我骨卽佛¶
我肉卽經坼骨剝肉供佛與經亦無難者而况¶
手口圻骨還佛剝肉還經我身手口尚復何在¶
此佛與經如我手口了不可得而况種種福田¶
利益人天福報如空中華如夢中事此何以故¶
無寫經故無念佛故無獲報故是眞寫經是眞¶
念佛是故上人應如是觀有一居士錢姓謙益¶
<pb:KR4f0010_SBCK_082-11a>¶
作是語巳而還其經¶
　　造大悲觀世音像贊¶
女弟子河東柳氏名如是以多病故發願捨財¶
造大悲觀世音菩薩一&KR2399;長三尺六寸四十餘¶
臂相好莊嚴具慈愍性奉安於我聞室中崇禎¶
癸未中秋大悲弟子謙益焚香合掌跪唱贊曰¶
有善女人靑蓮淤泥示一切空疾病蓋&KR0414;非&KR0017;¶
非食壯而相攻歸命大士造大悲像曕禮慈容¶
我觀斯像黃金塗飾旃檀斵礱猶如我身四大¶
和合假借彌縫云胡大悲紺目遍炤地獄天宮¶
<pb:KR4f0010_SBCK_082-11b>¶
母陁羅臂屈信爬搔億刼撈籠而我一身兩目¶
兩臂兀如裸蟲生老病死八苦交&KR0745;呼天告窮¶
以是因緣發大誓願悲淚漬胸因愛生病因病¶
懴悔展轉鉤通是愛是病是大悲智顯調伏功¶
我聞之室香華布地寶炬晝紅樓閣涌現千手¶
千眼鑑影重重疾苦蠲除是無是有如楊柳風¶
稽首說贊其發誓願木魚鼓鍾刼刼生生親近¶
供養大慈鏡中¶
牧齋初學集卷第八十二¶
<pb:KR4f0010_SBCK_082-12a>¶
