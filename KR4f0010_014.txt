# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:37.350525
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0419-014牧齋初學集-卷第十四.
<pb:KR4f0010_SBCK_014-1a>¶
牧齋初學集卷第十四¶
　試拈詩集(起戊寅八/月盡一年)¶
　　中秋夜餞馮爾&KR0435;使君於城西方閣老園¶
　　池感懷敘别賦詩八章時德州盧德水東¶
　　萊崔道母及馮五十躋仲俱集¶
置酒坐廣除白月挂我前纖雲解翳駮萬象&KR0269;¶
澄鮮月駕何方來先炤雙闕巓稍破閣道暗復¶
向天街圓飛光城南隅亦是尺五天可憐大圓¶
鏡移置小林泉明童泛玉巵素魄流朱顏嘆息¶
月中桂芬芳彌歲年¶
<pb:KR4f0010_SBCK_014-1b>¶
　　其二¶
年歲何促迫凉風鳴葛衣分張一尊酒共攬明¶
月暉君如高林隼刷羽秋怒飛我如繞樹鵲三¶
匝睎南枝舉酒向街北天狼角差差熒惑仍在¶
廟卷舌光未衰盈觴不成醉悵然生酒悲崔生¶
獨不飮卬首看少微¶
　　其三¶
少微猶微茫尾箕正動杌漢殿方延登唐麻敢¶
擗裂盧携終絶吭張濬空掉舌玄菟貢仍至盧¶
龍賣未徹築宮種蒲萄橈酒契金屑岢嵐一亭¶
<pb:KR4f0010_SBCK_014-2a>¶
障何必煩俊傑(馮以邊才推/岢嵐道未允)歛容向手版開顏¶
笑旌節蕭蕭幽易地風勁植素髪誰知千黃金¶
不&KR0033;一馬骨中坐&KR0228;不歡俯仰危涕雪¶
　　其四¶
雪涕亦何爲念我逮繫時逝將解符節徒跣偕¶
我馳傾身爲朋友何况君與師在三節不敦相¶
鼠嗟有皮皎皎風烈人千古留須眉蘄見魯衞¶
士忍與逆豹私此義久不陳微君誰與䂓魯連¶
巳蹈海平原徒繡絲君過丑父泉爲我重嗟咨¶
　　其五¶
<pb:KR4f0010_SBCK_014-2b>¶
咨嗟思古人今有盧德水逆我檻車中開門納¶
行李漢吏捕亡命秦相搜客子洶洶蹤跡及盧¶
生若瑱耳却笑北海家闔門浪爭死杜亭三閒¶
屋軒車行至止或有磊落人定交複壁裏¶
　　其六¶
杜亭主人出居停有兩公(德水祠少陵及杜/十郞顏曰杜亭)一¶
爲浣花叟一爲陽翟翁十郞不出戸臥隂楊柳¶
風杜二長覊旅屋茅卷三重人生非鹿麋安得¶
骨角同指爪旋滅沒有如踏雪鴻巫陽誰筮與¶
詹尹何去從且醉平原酒豁達開心胸¶
<pb:KR4f0010_SBCK_014-3a>¶
　　其七¶
心胸正鬱陶别君更忡忡君爲希有鳥我如失¶
負蛩君有一介弟海内稱小馮(都諫/元飈)君家五十¶
郞卓犖比敬通一家自師友咳唾生仁風我衰¶
困無徒彳亍坎陷中有心各如靣昌衞非窮逢¶
假靣難笑啼借足不從容逝將歸故鄕獨身老¶
蒿蓬衡門塞兩版保此一畝宮¶
　　其八¶
一畝良易保四海將何如淸夜不能寐執手臨¶
前除　天王本聖明臣工自睢于鳴集皆鴻鴈¶
<pb:KR4f0010_SBCK_014-3b>¶
暇豫誰鳥烏君行登岱宗吊古訪蒲車旗星大¶
如瓜東井茀安居東萊海匈匈將無見巨魚鹽¶
筴厪宵旰天下供軍儲試看次公論何似仲父¶
書(馮赴山東/鹽運判官)我聞靈臺占德星出危虛賦詩代¶
出祖一笑慰首塗¶
　　白溝河題張于度屋壁(于度名果中新城/人明經篤行左魏)¶
(諸公急徵/皆主其家)¶
門外喧喧要路津荻簾&KR0095;銼淨無塵夕陽亭下¶
頻留客廣柳車中每貯人北寺生還餘我在南¶
冠死别累君頻臨岐苦語眞難忘鄭重車中七¶
<pb:KR4f0010_SBCK_014-4a>¶
尺身¶
　戊寅九月初三日奉謁少師高陽公於里¶
　　第感舊述懷卽席賦詩八章¶
忽漫摳衣拜此堂心期如夢淚千行更闌尚說¶
三條燭坐久眞慙數仞墻孔思周情新著作禹¶
糧堯韭舊耕桑明燈促席親函丈秋柝沈沈夜¶
未央¶
　　其二¶
再鎭危關鎖鑰長一歸奴寇總猖狂心因憂國¶
渾如醉髩爲論兵半有霜椽筆携將分子姓鞾¶
<pb:KR4f0010_SBCK_014-4b>¶
刀留取壓文章入郊先問躬耕地&KR0164;較秋原幾¶
樹桑¶
　　其三¶
倉皇出鎭便門東單騎橫穿萬虜中拊手關河¶
歸舊服側身天地荷成功朝家議論三遺矢社¶
稷安危一畝宮聞道邊廷饒魏絳早懸金石賞¶
和戎(時武陵及遼撫方議欵/奴公酒閒拍案歎息)¶
　　其四¶
廉櫳卽可當儲胥鈴索長疑畏&KR0164;書聽事祗堪¶
容旋馬講堂猶自見衘魚能文裴度差相似健¶
<pb:KR4f0010_SBCK_014-5a>¶
飯張良正不如比較溫公還省事更無僮馬出¶
門閭¶
　　其五¶
劒眉山鼻㦸如鬚生靣麒麟可卽圖渭水師臣¶
爲後輩金城老將作前驅埽淸君側誠難事恢¶
伏遼陽豈廟謨當享何煩三嘆所秋風吾已穩¶
菰蘆¶
　　其六¶
一從凌水罷兵還三輔三韓戰血殷種落盡收¶
沙漠部穹廬&KR0033;抵賀闌山紛紛嫚語金繒外往¶
<pb:KR4f0010_SBCK_014-5b>¶
往殘胡障燧閒一綫白溝如帶水煩公臥鎭草¶
橋關(草橋關在高陽/宋之三關也)¶
　　其七¶
魁三氣象久迷離隱隱寒芒屬尾箕戴斗一星¶
兼將相朝天數語動華夷滄桑朝市論新局烽¶
火邊關覆舊棋燈灺漏殘吾欲别河閒早巳拂¶
叅旗¶
　　其八¶
高河水急朔風鳴再拜無言别淚盈海内公今¶
雙白髩田閒我亦一蒼生詞林粥飯荒冰署沙¶
<pb:KR4f0010_SBCK_014-6a>¶
路延登亂火城卅載師門何所效謹傳衣鉢事¶
歸耕¶
　　王師二首¶
捷書嘗若此振旅竟如何盜賊能逃死　王師¶
欲止戈彎弓蒲矢在棄甲兕皮多信&KR0043;休皇處¶
吾　君&KR0248;凱歌¶
　　其二¶
老弱猶鵝陳瘡痍自螘行却看沙草色疑是戰¶
塵生雇募朝充伍扶携夜扎營歸來見　天子¶
身是内家兵¶
<pb:KR4f0010_SBCK_014-6b>¶
　　九月九日過德州不及登東壁樓於城西¶
　　旅店拾&KR0083;作詩屬魯瞻留題樓上四首¶
苦憶東樓上高天在上頭風雷殊不作日月迥¶
堪愁芳草迷吳會浮雲辯　帝州莫令千載後¶
題作望京樓¶
　　其二¶
苦憶東樓上初飛夏日霜一身容縲絏百口累¶
刋章複壁蟲絲暗危簷雀語長單車今又過未¶
死重沾裳¶
　　其三¶
<pb:KR4f0010_SBCK_014-7a>¶
苦憶東樓上盧家送酒來偶拈詩一首暫撥悶¶
千廻幕鷰愁相語簷花笑不開至今秋夢裡昔¶
昔與徘徊¶
　　其四¶
苦憶東樓上驅車點筆時魚知釜巳熱猿見檻¶
猶疑敢儗登樓賦聊當絶命辭多君憐疥壁還¶
與續殘碑¶
　　德州城西贈别謝太宰¶
禾&KR0112;秋風古廟旁驅車出餞意何長蒼生自不¶
忘安石白首誰能論少陽(太白論錢少陽詩云/惟有一翁錢少陽)¶
<pb:KR4f0010_SBCK_014-7b>¶
䄂裏討論還啓事尊前談笑亦封章時危道遠¶
應相望記取臨岐兩髩霜¶
　　汶上道中逢故人¶
衰林匹馬尚天涯寂寞山城菊自花逐客巳非¶
周太史故人猶是魯朱家心如老鶻迎秋晚身¶
似賔鴻傍日斜悽愴朱梁舊祠墓汶陽田北看¶
歸鴉¶
　　曲阜道中二首¶
霜林蕭瑟敝車來宗國蒼茫正可哀泗水秋風¶
沉漢鼎魯丘落日起秦灰憂時慮與巢烏切去¶
<pb:KR4f0010_SBCK_014-8a>¶
國心隨&KR0248;鴈回惆悵閟宮偏冺滅郊原牧馬總¶
虺隤¶
　　其二¶
百里平鄕氣鬱葱奎婁近&KR0033;素王宮人家紅柿¶
茅茨外野店黃花灌莽中日落郊垌瞻魯道霜¶
淸場圃繪&KR0206;風齋心午夜渾忘寢肅穆寒燈一¶
穗紅¶
　　崇禎十一年九月十五日謁¶
孔林越翼日謁¶
先聖廟㳟述一百韻¶
<pb:KR4f0010_SBCK_014-8b>¶
魯甸千年國尼丘萬代師廟堂周制備秩祀漢¶
官爲林殿遙相竝宮墻儼在斯乾巛三代後日¶
月大明時舊里標歸德新宮叶會期(東家雜記/云孔廟西)¶
(南二百步魯城有門曰歸德世傳四方/諸侯慕先聖之德而至多從此門入)駿奔如¶
有事仰止遂吾私歷歷奎婁埜行行濟汶涯天¶
門開泰岱地脉導湽濰誕睿星精降(襄公二十/二年冬十)¶
(月庚子日先聖生是日有二龍繞/室五老降庭五老者五星之精)徵符斗玉垂¶
(孔子修春秋孝經齋戒靣北斗而拜告備于天/有赤虹自上而下化爲黃玉有刻文孔子卒以)¶
(所受黃玉葬焉/見宋書符瑞志)佳城象緯合玄宅&KR0017;神治丘壟¶
猶堂斧封塋竝鯉思室廬餘結搆(子貢廬&KR0193;室/今尚在漢光)¶
<pb:KR4f0010_SBCK_014-9a>¶
(武坐孔子講堂顧指子路室/謂左右曰此吾大僕之室也)駐蹕想旌旗(宋眞/宗東)¶
(封回奠謁孔林坐墳/北亭上今名駐蹕亭)開闢藏元氣衣冠用羽儀¶
石壇皆禮器瓴甓比宗彝(皇覽孔子&KR0193;以瓴甓/爲祠壇方六尺與地)¶
(平)異植中梁木殊名辨雒離(史記注冡塋中樹/以百數皆異植有)¶
(枌柞雒離女貞/五味毚檀之樹)䕶訶荆&KR0068;屛㳟敬鳥禽知(孔子/塋中)¶
(不生荆&KR0068;及刺人草禽鳥不/敢遺矢顏子&KR0193;但無荆&KR0068;耳)素節金天肅高林¶
玉露滋東瞻日觀近南指帝車移(王勃廟碑帝/車南指遁七)¶
(曜于中階一公云有是/之祥無位聖人當出)泗水秋風下防山夕炤¶
馳(防山在孔林/東三十里)綢杠雲(愛逮/雲雲)繡紱草葳蕤(先聖/未生)¶
(麟吐玉書于闕里顏氏以繡紱/繫麟角及大野獲麟其紱尚在)鳥習絃歌語林¶
<pb:KR4f0010_SBCK_014-9b>¶
傳治任悲天香流灌莽地&KR0284;響陵陂(入孔子墓/門草木無)¶
(風異香/噴涌)展謁渾如夢低回詎忍辭(巳上敘拜墓/巳後敘謁廟)¶
(之/事)端門何嶻&KR1110;(廟東南二里魯城有門曰端/門卽子貢往&KR0248;血書之處)魯¶
道正逶迤孔里今眞到斯文不在玆平生懷灑¶
埽一旦拜壇墀祕殿降婁&KR0033;中階七矅窺周阿¶
帶陵阜飛閣壓城陴藻井螭頭攫虹梁鳥翼榰¶
秋陽明象設白道麗罘罳儼若龍蹲在寧云鳳¶
德衰華冠章甫飾象佩衮衣宜玄聖今當宁羣¶
賢舊攝齊顏曾陪劒履堯禹接鬚眉法象星鈐¶
&KR0269;風雲準角摛偶&KR0305;閑揖讓屋壁隱金絲頌禮¶
<pb:KR4f0010_SBCK_014-10a>¶
繆壇樹羲文錯院枝(先聖手植檜如篆/籕之文皆左紐)檜身憑¶
曲几(先聖畵像有執玉/麈據曲几而坐)杏幹俯緇帷廊廡丹靑¶
剥觚棱風&KR0040;欺㦸門徒矗立奎閣半撑支暗網¶
縈秦籍炎光燎漢碑襃成元始爵籩豆太牢祠¶
射飮空亭井尊雷亦戲嬉高門猶女謁(廟東南/二里有)¶
(門曰高門齊人遺/女樂陳于高門外)齊幕自優施入邑朝歌劇初¶
筵屢舞僛(謁墓還&KR0043;衍聖公府第公請以女樂/行酒余力却之質明起謁廟具飯命)¶
(小優歌以侑食力/辭不得遂趨而出)質明如有見每事問於誰几¶
席頻蠲拭琴書獨嘆噫可能長夜旦終感哲人¶
萎泯絶登床讖恓惶曵杖辭三家無甲第六族¶
<pb:KR4f0010_SBCK_014-10b>¶
有餘&KR0058;麟野長蒼莽龜山故蔽&KR0220;頖宮蟠翠栢¶
射圃綻紅梨刼火靑陽&KR0193;(少皡陵在魯城西/金源殘碑臥地)輪¶
風路寢基(魯靈光殿㳟王因魯僖/基兆而營卽路寢也)驅車良惝怳¶
立馬重嗟咨(此已下感歎於斯文流俗援据闕/里宗國竝春秋時事覆逆書之語)¶
(無倫/次)金鏡文奚喪珠囊道漸墮赤書符泰運縹¶
筆替洪䂓(孔子因曾參孝行/以縹筆而作孝經)漫漶三年學榛蕪¶
九達逵師承譌亥豕文字變侏離玉䇿爭塗乙¶
金編互點嗤冥塗紛擿埴錮疾扇淫詖誦法宗¶
無子奔趨廟有尸謀身庾釜切從政斗筲危(已/下)¶
(雜引家語/左傳國語)兩觀疏刀鋸三雍競鼓吹介雞私室¶
<pb:KR4f0010_SBCK_014-11a>¶
鬬獲鴈野人嘻重錦隣爭覬封弓盜竊闚飮羊¶
羣狡獪穿狗竝狐疑網漏專車骨訞&KR0055;一足䕫¶
陽街愆&KR0040;備火歷過天司爼豆荒文事封疆失¶
死緩幾年通肅愼何計却萊夷釋甲公徒踞扶¶
任國俗漓矢矜三寸激弓傳六鈞奇負載非無¶
䇿踰溝亦有詞稯禾田賦盡風草竹&KR0447;靡復宇¶
論嘗許歸田數鄆龜作宮還頌閟侑器請觀欹¶
南服包茅阻東郊牿馬疲詎聞俘赤狄忍見長¶
黃池去去傷宗國悠悠泣路岐(以下自叙生平/去國亦雜引東)¶
(家之/事)修容過鄒魯流涕問桓僖皓首懷&KR0610;槧童¶
<pb:KR4f0010_SBCK_014-11b>¶
年憶佩觽韋編慙未絶丹漆夢相隨(劉勰夢執/丹漆器隨)¶
(孔子/東行)亶海乗桴邈(十六國春秋魯人從海失津/至于亶州遇仲尼七十子遊)¶
(海上指以歸塗東家雜記云/其說神異魯人尚能言之)昌門曵練披憂心¶
殊悄悄削跡正纍纍雀語紛啁哳鶬歌獨涕洟¶
無才能擇木有智不如葵累紲吾窮矣迷陽遂¶
巳而人呼爲喪狗自笑似蒙倛桑落朋徒在河¶
流道路彌楚弓亡可得魯寶載安之朽木容雕¶
飾殘生畏&KR0314;緇詠歸聊點爾學稼亦樊遲詎敢¶
偸懷壁(用丹書男子/張伯懷璧事)終然守誦圭紀雲徵外史¶
問日比羣兒龍室藏誰守麟臺筆可追禮亡綿¶
<pb:KR4f0010_SBCK_014-12a>¶
蕞近書亂玉杯遺河雒紆鈎擿(魯相史晨祠孔/廟奏銘云鉤河)¶
(擿雒却揆未然孝經春秋旣成孔子吿備于天/使曾子抱河雒事北向春秋河雒凡八十一卷)¶
(此其/事也)羮墻許誦惟九家陳篋衍七略奏笙篪原¶
室惟環堵顏瓢可樂饑願同齊隱士齊&KR0043;拜書¶
詩(見南齊臧/榮緖傳)¶
　　濟上逢嘉禾項仲展¶
相逢無後問乗車執手澘然涕淚初劒外官人¶
君若此山頭廷尉我何如&KR0305;容變盡風霜在軀¶
命偸回肉骨餘南國總看驚鷁羽東門方擬祀¶
爰居凄風易撼巢枝鳥逆浪偏衝失水魚忽漫¶
<pb:KR4f0010_SBCK_014-12b>¶
又看成别去低回更復嘆歸與黃花著&KR0040;秋英¶
老紅柿經霜碩果餘長祝淸瀾如汶濟郵筒頻¶
寄一行書¶
　　淮上舟中¶
好在長淮問渡時秋風今日是歸期&KR0040;中燈火¶
揚州近萝裡簫笳楚戍移去國慣如秋燕急還¶
家慵比暮鴉遲可憐跨下橋邊水淮口東流不¶
盡悲¶
　　高郵道上家人挐舟相迎喜而有作¶
甓社湖頭暮槳催長風却送布颿開如依拂水¶
<pb:KR4f0010_SBCK_014-13a>¶
垂楊坐似載西湖明月來綠水茶煙偏蕩&KR0222;紅¶
闌燭影故低回榜人欲奏同舟曲鄰笛斜陽莫¶
漫哀¶
　　十月朔日抵廣陵二首¶
隋苑荒臺葉不飛竹西歌吹正依稀流螢尚作¶
蕪城夢跨鶴眞同華表歸舊事月明空在眼新¶
愁水調欲沾衣笊籬灣畔孤墳在萬點寒鴉送¶
落暉(故人顧所建夏國公/勳衞也墓在笊籬灣)¶
　　其二¶
晚歲生還喜劇悲故人執手淚先垂共嗟餞訣¶
<pb:KR4f0010_SBCK_014-13b>¶
雷塘路恰是逢迎蜀井期幕裡芙蓉人似玉(廣/陵)¶
(鄭超宗在鄭濳/庵使君幕中)渡頭楊柳髩如絲市橋殘酒瓜¶
洲笛明日京江繫我思¶
　　硯山詩爲華山道開上人賦¶
雲生搖筆處月駐點經時硯北何人見壺中自¶
可窺坡陀懸石鼓空翠涌天池舉似華山老蓮¶
峯倘在玆¶
　　送蕭季公歸泰和¶
無計留君住停杯且一歌江湖鴻鴈闊天地甲¶
兵多歲晚孤舟别寒空片帆過遠行須吉日期¶
<pb:KR4f0010_SBCK_014-14a>¶
子愼風波¶
　　次韻答金壇于惠生二首¶
千重地肺一溪雲便闕東窻隔世氛五百年前¶
逢薊子三層閣上禮茅君曲城巳種交梨樹連¶
石新裁倒薤文咫尺慧車栖隱地滿頭白髪愧¶
&KR0813;紛¶
　　其二¶
萟&KR0080;誰能先子鳴難將斗石量才情相如錦繡¶
堪爲質子美波瀾獨老成欲折江梅傷歲暮相¶
思春草喚愁生無緣重酌論文酒自詠殘編啜¶
<pb:KR4f0010_SBCK_014-14b>¶
菜美¶
　　戊寅除夕偕孟陽守歲時蕭伯玉僑居春¶
　　暉園¶
歸來喜得共茅蓬又餞流年爆竹中繞屋松楸¶
停早雪緣堤桃李遲春風梅憐分張衝寒白燈¶
惜團圝破曉紅明日還尋抱關叟(以蕭望之/喻伯玉)蹇¶
驢應過小橋東¶
牧齋初學集卷第十四¶
