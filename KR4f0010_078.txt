# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:40.521007
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 78
#+PROPERTY: FILE SB04n0419-078牧齋初學集-卷第七十八.
<pb:KR4f0010_SBCK_078-1a>¶
牧齋初學集卷第七十八¶
　哀詞¶
　　潘僉事哀辭(幷序)¶
萬曆四十七年三月王師敗績于建夷僉事保¶
安潘君宗顏死之君舉癸丑科進士官戸部主¶
亊會建州夷佟奴兒哈赤犯順襲我城堡殺我¶
大將君上書閣部極言援遼破虜調兵用閒之¶
計浹旬凡數十上皆不省奴遣歸漢人以嫚書¶
遺我君讀之毛髪盡竪以謂二百年豢養屬夷¶
一旦稱國稱汗指斥南朝妄引天命堂堂　天¶
<pb:KR4f0010_SBCK_078-1b>¶
朝受其詆娸不敢出一語詰責邸報發鈔傳布¶
遠近辱國損重莫甚于此乃草檄數夷十二罪¶
奏記閣部請亟行之閣部以爲迂格不上迂君¶
者之議以爲　朝廷顧惜大體不當以語言細¶
故與犬羊爭勝頰舌雖然醜虜執辭中夏鉗口¶
其于國體又如何也語曰名其爲賊敵乃可服¶
奴酋故王杲之餘孽雜種小醜妄自命金源後¶
裔比長絜大如君之言主名傳檄聲罪致討寒¶
腥膻之膽舒華夏之氣此胤征甘誓之舉也何¶
名爲迂君之議雖不行其志則不可謂不壯也¶
<pb:KR4f0010_SBCK_078-2a>¶
君旣以知兵聞于朝遂以戸部郞出理新餉會¶
開原道兵備畏奴引疾去卽推君以僉事往次¶
年王師四道出勦杜松兵先潰于渾河君監總¶
兵馬林軍從靖安堡邊趨出開鐵三月朔分兵¶
出三岔兒堡口翼日抵二道關奴乗勝薄我我¶
師復潰君及蓋州通判董爾礪力戰死君嘗言¶
用兵謹候太白太白所出之方可以舉兵所背¶
不可逆戰自戊午七八月以後太白西起漸高¶
利先起利&KR0055;入暮冬中旬其尅奴之期乎明春¶
太白在東氣候别轉又未可知今以三月出師¶
<pb:KR4f0010_SBCK_078-2b>¶
正太白在東之日也君能前知用兵之不利而¶
不能使師之不出豈非天乎然而君之占兆固¶
未嘗不驗也於乎自奴酋難作將士膏血戰塲¶
者有矣君獨以文臣死建州之役四道臣各監¶
一軍非君一人在行閒也三道臣望風奔竄君¶
獨死師出否臧首尾牽率綸閣有催戰之檄閫¶
外無統一之權君明知其必死身冒矢石計不¶
反顧竟與二大帥俱死於乎君之死亦巳難矣¶
嫚書之入也閣部大臣載高食厚者相與瞪目¶
噤口不敢出聲氣苟可偸安旦夕卽遺以尺一¶
<pb:KR4f0010_SBCK_078-3a>¶
牘曰皇帝敬問匈奴大單于無恙彼固甘之矣¶
君以郞署小臣努目植髪獨抱國恥雖欲不迂¶
之也其可得乎君一死而三事大夫持祿容身¶
目君爲妖言爲怪物者必將以君之死爲喜拱¶
手而相賀疆埸之吏縮恧巽輭望堠火而骨驚¶
聞邊遽而齒擊者又必將以君爲懲搖手而相¶
戒君雖死目不瞑也雖然　國家養士二百餘¶
年忠臣義士亦必有因君之死感槩激昻以除¶
兇雪恥爲巳任者狡奴之游䰟不旋踵而繫頸¶
于闕下固將以君死之年爲奴殪之日而君亦¶
<pb:KR4f0010_SBCK_078-3b>¶
可以無憾矣閩人董應舉聞君之亡爲位而哭¶
以其所草疏檄寓余董於君未嘗有雅故也余¶
感董之意作哀辭一篇自書二通其一通酹酒¶
東向而焚之以告于潘其一通以遺董其詞¶
曰¶
黑水沸兮白山吼彗角芒兮五星鬬白亘天兮¶
赤殷雲牙旗折兮士爭先𥳑書前迫兮虜後蹴¶
前軍熸兮後軍蹜霾余輪兮縶余馬免余胄兮¶
弃原埜骨葬馬足兮䰟以矢招奴歌于塞兮士¶
嬉于朝援天桴兮擊河鼓褁碧血兮訴　列祖¶
<pb:KR4f0010_SBCK_078-4a>¶
登九天兮伐彗旗叫九閽兮撼黃扉禁奴䰟兮¶
禠奴魄臠奴肉兮爲脯腊䰟歸來兮朝　帝所¶
領國殤兮衞畿輔焚余辭兮奠酒漿䰟不來兮¶
神慘傷¶
　　石義士哀辭(幷序)¶
蒙古分民爲十戸所謂丏戸者吳人至今&KR0057;賤¶
之里巷伍伯莫與之接席而坐石電者乃以死¶
義特聞亦奇矣電嘗熟人也僑居長洲之彩雲¶
里崇禎八年流賊躪中都圍桐城江南震動電¶
所與游壯士陳英從指揮包文達往援要電與¶
<pb:KR4f0010_SBCK_078-4b>¶
俱電曰吾老矣不食軍門升斗粟奚而往英曰¶
我輩平居以君爲眉目君不往是無渠帥也幸¶
强爲我一行電曰諾襆被而出終不反顧二月¶
十二日追賊於𪧐松我師恃勇輕進陷賊伏中¶
文達死之電英分左右翼搏戰自辰至晡殺賊¶
無算英躓被擒電大呼往救賊圍之數重電力¶
盡舍鎗手弓射殺數人賊羣斫之頭旣斷猶僵¶
立爲擊刺狀良久乃仆皖人招其䰟祀之余忠¶
宣廟下吳人陸嘉頴賦詩哭之買𨻶地具衣冠¶
葬焉電身長赤髭能挽强超距&KR0057;精於鎗法有¶
<pb:KR4f0010_SBCK_078-5a>¶
善鎗者典衣褁糧不遠數百里盡其枝而後巳¶
遂以鎗有名江南性椎魯重然諾所至盡結其¶
豪傑諸無頼惡子具牛酒持百金願交驩石君¶
掉頭去之惟恐不速也萬曆中應都淸道陳監¶
軍募督兵攻同車諸寨功多當得官謝歸監軍¶
沒來依余醉後輒鼓腹笑曰石電非輕爲人醉¶
飽者也吳淞有孫生者家于江干敗屋破扉妻¶
子晝餓傍近輕俠少年皆兄事之歲巳巳虜薄¶
都城電偕孫生謁余明年虜遁孫生客長安出¶
薊門將盡歷關塞山水暴漲凍餓中寒疾死電¶
<pb:KR4f0010_SBCK_078-5b>¶
哭之慟久之忽忽不樂嘆曰孫兄死電無可與¶
共死者矣後六年電死電之死視孫生有聞焉¶
然捐軀報國身膏草野而不得與於死事之卹¶
則亦以其丏而微之嗚呼斐豹隷也請焚丹書¶
汪錡嬖僮也孔子曰勿殤若電者其亦可以免¶
於丏矣乎丏名于朝丏利於市人盡丏也彼丏¶
電電亦丏彼丏之名未有適主也余悲世人之¶
羣丏電也而不察其實取春秋之法大書之曰¶
義士雖然世人之不丏也不足以爲榮則電之¶
丏其可以爲辱乎電而有知知吾之以義士易¶
<pb:KR4f0010_SBCK_078-6a>¶
丏名也其不將听然而失笑乎余於電之死不¶
忍其與孫生俱冺滅無傳故爲辭以哀之哀電¶
而及孫亦電之志也夫辭曰¶
於乎丏也生不丏半通之綸死不丏七尺之軀¶
其葬也邙北垣東不得丏蓬顆之地而丏一杯¶
於要離之冢側其祭也馬醫夏畦不得丏麥飯¶
之奠而丏一臠于唐兀之座隅木落兮虞山潦¶
收兮尚湖傳哀歌兮會急鼓祠國殤兮下神巫¶
託濟陽兮後乗驂李安兮先驅(濟陽郡公丁普/郎戰死鄱陽首)¶
(脫猶執兵若前鬬狀植立不仆事見國史李安/嘗熟李主簿蒼頭也嘉靖中與倭戰城下殺倭)¶
<pb:KR4f0010_SBCK_078-6b>¶
(酋數人而死/今祀爲國殤)從倡兵兮如雲歸厲&KR0017;兮載車覽¶
廬冢兮向背睇城社兮盤紆天門開兮詄蕩故¶
鄕兮不可以久居於乎歿爲&KR0017;雄兮生爲人奴¶
臧甬侮獲兮公&KR0056;大夫激而誄之兮附諸縣賁¶
父之徒¶
　　姚孝子仲宣哀辭(幷序)¶
&KR0268;溪姚氏子元台字子雲元呂字仲宣皆矯尾¶
厲角有聲諸生閒天啓中連袂游太學文學秀¶
才咸執腒請交與之譚多口噤而退諸公爭欲¶
令出我門下少年或竊其名以驚坐人曰兩姚¶
<pb:KR4f0010_SBCK_078-7a>¶
生吾輩行也兩姚生性至孝出者庀修脯居者¶
躬溫凊更番以養其父母母馮病疽仲宣禱於¶
城隍神願損巳齡以𢌿母旦而告其姊神許我¶
矣母霍然良巳而仲宣遂病病數月而卒仲宣¶
之病也子雲亦謁神請代沒四年矣携其𦘕像¶
件繫其事行以走四方四方之人皆謚之曰孝¶
無異辭嗚呼仲宣信可謂孝矣求代得代祈死¶
得死有請於帝若執左右手相諈諉斯巳奇矣¶
往年歲在申余侍老母惙惙心動江西萬尊師¶
再設壇禮斗靈響肅然如有聞曰越明年雨水¶
<pb:KR4f0010_SBCK_078-7b>¶
其未艾乎巳而果大期也嗚呼才不才亦各言¶
其子也天胡獨忍於余夫人之於其子也有問¶
焉則如響有求焉中弗欲予或嚬蹙而應之家¶
之畜牛羊犬雞也雖不盡宰之磔之其驚而哮¶
哀而鳴主人弗知也天之視仲宣也以爲其子¶
也其請而祈死所謂嚬蹙而應之者也若余者¶
天其以是爲牛羊犬雞而巳其未卽死也亦未¶
遽宰之磔之而巳其哮也鳴也天何用知之而¶
責其不應哉然則余之生不如仲宣之死遠矣¶
仲宣宜哀余而余反哀仲宣豈不誖哉雖然姑¶
<pb:KR4f0010_SBCK_078-8a>¶
爲此辭以相子雲之悲亦庸以愬余之哀辭曰¶
吁嗟孝子兮誠至上通願增母算兮遑恤我躬¶
綠章封事兮夜奏帝宮虎豹當關兮天門九重¶
片紙刺關兮不隔簾櫳母樂而康兮巳正而終¶
上賔帝所兮其樂融融伊余檮昧兮逢此閔凶¶
叫號𥸤天兮如筳撞鐘皇天無私兮其命難從¶
敢曰天醉兮視之夢夢孝子溘死兮生氣如虹¶
我生何爲兮羣彼裸蟲嗚呼哀哉兮攪我心胷¶
濡血染翰兮告哀無窮癸酉十月虞山鮮民錢¶
謙益製¶
<pb:KR4f0010_SBCK_078-8b>¶
　　尹長思哀辭(幷序)¶
余以萬曆丙午舉于南京與永新尹先覺字長¶
思同出新建徐先生之門當舉子旅見其師徒¶
御喧嘩道路塡咽聚觀余獨指目長思長思亦¶
從衆中知爲余也長思過余邸舍白晳而修眉¶
神宇踈亮欲來映人巳得讀其行卷牢籠漱滌¶
鉥心搯腎忽焉攄幽發榮若登高臺以臨雲氣¶
欲抗日月而上之也余爲敘而刻之振竒之士¶
莫不&KR0269;舌驚嘆又或慕而效之于是長思之名¶
噪吳越閒亦或以余言也長思再試禮部不第¶
<pb:KR4f0010_SBCK_078-9a>¶
乙卯上公車晨起行雄縣道中呼僮覔人參啗¶
我午飯于逆旅脫輿下騾背呼長思不出褰帷¶
撼之僵矣兩指爪握參未脫口也長思生失父¶
育于其祖零丁孤苦襁須乳長須食皆以糠覈¶
代凍泠次骨膚粟經春不舒也選貢入南大學¶
與傅崇中生共一襆被手提擕巾箱互爲僮也¶
爲舉子不肯飾竿牘以干縣令與其家人更衣¶
幷食率鄕老以辦繇役立宗法以敎族之子弟¶
鄕人有違言必走質尹氏薰其德而善良者衆¶
也長思與余聚首公車每過語必移日西安方¶
<pb:KR4f0010_SBCK_078-9b>¶
生嘉定李生與焉方傀俄好食酒李澹宕善𦘕¶
長思溫潤而栗從容獻酬酒酣以往角巾欹斜¶
掀唇谿齒指畫古今人才節義如奮臂出其閒¶
也嗚呼長思今其死矣長思以進士業有名于¶
時而不得中進士第其遺書蔑如也其行之所¶
加者于長思若毫毛而大志之所存余猶未能¶
悉其梗槩也嗚呼長思其視不受含齎恨而入¶
地耶其沒爲明神之帝所甚樂視棄人世如傳¶
舍耶抑亦䰟氣無不之觀化而往而舍然縱浪¶
於生死之閒耶長思之子右轅不遠二千里衰¶
<pb:KR4f0010_SBCK_078-10a>¶
絰過余攬其文嶄然露頭角矣問其家曰大母¶
老矣父未葬二弟未婚四女弟未家也問其先¶
友曰廬陵蕭太史父之執也哭之過時而悲余¶
初欲爲長思銘巳而曰蕭于長思能爲之盡又¶
其鄕人也余爲辭以舒余哀俾右轅刻之塜上¶
而蕭爲銘以掩諸幽長思與轅也皆可無憾乃¶
爲其文曰¶
嗟尹氏兮士之良志倜儻兮擅文章起南國兮¶
賔于王舞兩驂兮服上襄命奄忽兮死道旁目¶
猶營兮天路長世偪側兮競披昌溷耳目兮雕¶
<pb:KR4f0010_SBCK_078-10b>¶
肺腸靈眇眇兮攬八荒告掌夢兮筮巫陽蕩大¶
空兮結三光勿爲厲兮渫僨傷有美子兮婉淸¶
揚祀祭則及兮後有慶刻哀詞兮納銘章嗚呼¶
哀哉兮死而不亡¶
　　翁兆隆哀辭(幷序)¶
故太嘗寺少&KR0056;翁三丈兆隆旣沒之五年而始¶
𠑽葬其弟兆吉甫排纉事狀累數千言走書京¶
邸屬余爲傳以余知兆隆者也吾聞之古之人¶
有史傳無家傳家傳非古也用史家之法則隘¶
毁史家之法則濫濫與隘君子弗取也曾子固¶
<pb:KR4f0010_SBCK_078-11a>¶
不云乎墓銘納之壙中而哀辭刻之冡上然則¶
文之有哀辭不銘而名焉不傳而傳焉余固可¶
以竊取其義而爲之也兆隆少以執經事我先¶
人與諸生舒鴈行列悛悛穆穆如也旣成進士¶
令于鄞以上計過家威儀詳雅登車有光煒曄¶
如也及余登朝兆隆自長夕垣以拜奉嘗魁碩¶
顒昻巋然如鉅人長德語及于物論國恤有墨¶
其色而有顇其容也於戲兆隆何以死也兆隆¶
在省垣以惜人才存大體爲先務當南北分部¶
蜀雒搆爭之日苦心調劑中夜屛營有未易以¶
<pb:KR4f0010_SBCK_078-11b>¶
告人者留心掌故于會典條例舉凡會要若數¶
一二六垣陞轉諸疏迄今無以易也太嘗以春¶
秋祀故少保于忠肅公忠肅𦘕像南靣使者北¶
靣將事兆隆曰嘻忠肅純臣也是非其所安乃¶
釐正之　孝定皇太后之喪餘閣之奠以及虞¶
祭執事有恪山陵旣成　皇祖嘆嘉焉余觀先¶
輩論六科人才首推林季聰尹莊𥳑曰季聰何¶
敢望與中與中者故葉文莊公盛也盛世人才¶
相望論者亦敢公爲品第　皇祖時六科人才¶
兆隆當在甲乙讀其奏疏可以考見而國是人¶
<pb:KR4f0010_SBCK_078-12a>¶
才上下降升之端緖則難言之矣兆隆歿僅五¶
年所以余言推之其上下降升又何如也於乎¶
其&KR0057;可感也兆隆爲人周詳醇謹與人言娓娓¶
如恐不盡賔客塡委議論榰柱目視案牘口答¶
箋啓從容整暇若有餘地時論翕然歸附而兆¶
隆亦以用世自命今其死矣豈所謂人之云亡¶
耶抑吾鄕水圡瘠薄地氣使然耶余姑爲辭以¶
舒余哀以傳于後以遺兆吉及其子使刻諸墓¶
上如子固之云乃爲其文曰¶
有美一人兮白晳而長來唇飄鬚兮婉其淸揚¶
<pb:KR4f0010_SBCK_078-12b>¶
威儀棣棣兮發言有章雝雝和鳴兮于彼高岡¶
奏囊嗔咽兮筆舌鬬虐颺言告君兮其體日削¶
枚舉故實兮攄寫婉約進不尸利兮退不表襮¶
齊其躬心兮夙夜有恪展如之人兮宜在臺閣¶
陟彼月&KR0056;兮載推納言列㦸樹槐兮歩武之閒¶
六馬在御兮馳驟天閑長轡甫䇿兮短馭斯艱¶
昌于有位兮阨于無年嗚呼哀哉兮是亦難言¶
宜兄弟兮叶壎篪有美子兮蓀蘭滋佳城鬱鬱¶
兮嶞山廻溪　帝命致祭兮牛羊孔時巫陽下¶
招兮遠莫致之整容搢笏兮宛其來思辭以告¶
<pb:KR4f0010_SBCK_078-13a>¶
哀兮匪哭吾私刻石墓上兮泐以爲期¶
　　瞿少濳哀辭(有序)¶
世之盛也天下物力盛文網踈風俗美士大夫¶
閒居無事相與輕衣緩帶留連文酒而其子弟¶
之佳者往往䕃藉高華寄託曠達居處則園林¶
池館泉石花藥鑒賞則法書名𦘕鍾鼎彞器又¶
以其閒徵歌選伎博簺蹴踘無朝非花靡夕不¶
月太史公所謂游閒公子飾冠劒連車騎爲富¶
貴容者用以點綴太平敷演風物亦盛世之美¶
譚也少濳瞿氏諱式耒故禮部尚書文懿公之¶
<pb:KR4f0010_SBCK_078-13b>¶
孫而太僕寺少&KR0056;諱汝稷之子也孝友順祥服¶
習家敎多材藝書法𦘕品不學而能室鋪一几¶
庭支一石信手位置皆楚楚可人意性好客疎¶
窻棐几焚香布席客至依依不忍去人以爲有¶
承平王孫公子之遺風王晉&KR0056;趙明誠之輩流¶
也家貧入貲爲涪州州判鬱鬱不得志卒于官¶
哀哉吾里中無復有若人矣東阡北陌可與杖¶
屨往來者鮮矣君初字起周請改字于余余以¶
張文濳之名耒也字之曰少濳太僕公之歿也¶
請余爲家傳余&KR0033;舉其大節無所孫避族人羣¶
<pb:KR4f0010_SBCK_078-14a>¶
噪之少濳曰吾頭可斷此傳不可改也居平退¶
然不勝衣其臨大義堅悍如此余悲少濳之死¶
而悼其無傳也於其葬也爲相挽之詞以餞之¶
其詞曰¶
瞿唐月峽白鹽赤甲高刺天孤根如馬虎鬚怒¶
張兩厓巔重巖叠嶂亭午夜分曦月偏晴初霜¶
旦高猿哀嘯屬引傳涪萬之水奔流回復爭泝¶
㳂孤舟旅櫬覊&KR0017;啁唽出其閒猿鳴霑裳望帝¶
啼樹流血鮮䰟兮歸來捫叅歷井無留連拂水¶
懸厓天河雲浪相鈎牽厜㕒礐盤大痴粉本猶¶
<pb:KR4f0010_SBCK_078-14b>¶
依然兩湖夾鏡長蘆堆雪菰浮煙東臯北麓巾¶
車果下榜吳舩漁灣蟹舍團臍巨螯縮項鯿小¶
寒茗熟香粳白飯炊紅蓮白楊蕭蕭松風悲咽¶
流響泉䰟兮大歸分張執引如别筵故國舊游¶
如夢如幻不可延哀哉人世蹔游少别誰百年¶
　　宋稽勳哀辭(幷序)¶
崇禎十六年二月初六日逆奴兵陷萊陽故吏¶
部稽勳司郞中宋君應亨死之嗚呼哀哉君舉¶
天啓五年進士握文厲行蔚爲國寶以吏部郞¶
養祖母家居遭時多艱繕治守備勑戒子弟&KR0099;¶
<pb:KR4f0010_SBCK_078-15a>¶
然有致命遂志之思子璜舉進士司理杭州將¶
之官請逐子以行君弗許曰若爲刑官我保鄉¶
井各有事守母相越也十五年閏十一月奴陷¶
臨淸君率士民城守萊陽城四隅北靣單弱捐¶
千金建甕城浹旬而畢奴至君獨當一靣懸賞¶
購死士殺一奴予五十金士奮躍夜刼奴營斬¶
數級相蹂死者無算奴抜營遁去二月初五日¶
奴大衆奄至避北城不敢攻次日辰時繇城東¶
北隅緣雲梯上君平巾箭衣驅家僮巷戰家人¶
勸令易㡌不可戰良久家僮死者三十餘人殺¶
<pb:KR4f0010_SBCK_078-15b>¶
奴亦過當君項中一刀被執奴知爲宋稽勳也¶
逼降之令以金錢贖死君厲聲大罵吾資產盡¶
于城守家無一錢縱有之天朝宋司勳肯以金¶
銀奉臊狗奴贖死乎奴不肯卽殺考掠窮日夜¶
君與其族子侍郎玫彭縛左右柱嚼齒噀血濆¶
涌交逬罵聲逹旦交口如夜誦次日皆遇害嗚¶
呼戎狄之蹂&KR1011;中夏也殘害生民擄掠子女玉¶
帛豨突豕食以此爲嘗未有攻城略邑所至必¶
斬艾其賢才如逆奴者也賢才之生也天地光¶
岳之氣所發育　祖宗數百年德澤所涵養其¶
<pb:KR4f0010_SBCK_078-16a>¶
難得也如珠玉其有用也如穀帛國家之倚而¶
任之也如柱屋之楹如扶老之杖一旦聚而殲¶
于逆奴之手如斬蓬藋如入臡醢不知當此時¶
三靈何若&KR0017;神安在　祖宗在天之靈何以爲¶
心也丙子奴陷畿南殺鹿太嘗戊寅殺高陽少¶
師奴中喜相告曰兩人死北方無敢言滅奴者¶
矣奴去年九月長驅犯順如賊風暴雨前無留¶
行攻萊城不下數酋斃焉慬而致死于萊非獨¶
憤兵也其必以爲中國之大燕齊之廣東萊一¶
隅猶有人焉以難我如行路者之遇虎落未能¶
<pb:KR4f0010_SBCK_078-16b>¶
捷出不得不抜而去之也然則士大夫生於斯¶
世爲奴之所指名嚙指而相戒者可懼其爲奴¶
之所𥳑易置而不攻者亦可羞也君訃至于杭¶
司理璜頓踊號哭蘇而絶者數矣杭之民皆爲¶
司理巷哭璜見星奔赴氣息支綴將列君死事¶
墨衰絰繫草索以上訴于　天子使其門人吳¶
百朋來計余余與吳生問故而哭噭然失聲巳¶
而曰奴之惡至斬艾賢才極矣逆天心違帝命¶
上帝之所必誅而不佑也海內士大夫報主恩¶
雪國恥不待言矣覩其屠僇衣冠剪除忠義若¶
<pb:KR4f0010_SBCK_078-17a>¶
此之毒也有不心戰骨驚甘以其含血負肉之¶
身供奴之刀爼而安受其刲斮乎璜也以不戴¶
天之讎請于　天子寢苫枕戈誓滅逆奴以謝¶
君父海內士大夫咸思不反兵之義荷戈而從¶
之知者獻謀勇者效力縛奴之醜𩔖　爲脯腊¶
以享　九廟以獻　天子以祭告天下之忠臣¶
烈士我知其不遠矣申旦不寐作爲哀辭一通¶
篝燈屬筆文不加點庸以激敭大義匪徒告哀¶
云爾其文曰奴熛怒兮&KR1011;帝疆慬害氣兮薄萊¶
陽騎簇蝟兮矢飛蝗雷車轟兮焚輪狂舞衝梯¶
<pb:KR4f0010_SBCK_078-17b>¶
兮羊馬牆趣巷戰兮我武揚戴角巾兮褁戎裝¶
領僮奴兮袴裲襠刃迎刃兮槍屬槍短兵接兮¶
殺過當刀陷項兮身被創殪左驂兮&KR0350;馬抑手¶
反接兮口雷硠血潰射兮齒裂崩罵抗詞兮聲¶
低昻目曙星兮炯相望穴頸血兮注兩囊醟塗¶
地兮胷&KR0269;芒痛同日兮義士亡天蒼蒼兮日荒¶
荒萊城鞠兮爲戰塲桐棺褁兮非黃腸屋三閒¶
兮棲破㡛有美子兮腸寸傷號襲風兮哭履霜¶
排雲霧兮呌　帝閶請六師兮殲犬羊拉胡&KR0295;¶
兮摧天狼烹羣奴兮充臛羮嗚呼哀哉兮　帝¶
<pb:KR4f0010_SBCK_078-18a>¶
命孔彰起冢祈連兮發卒治葬靈被髪兮下大¶
荒友天齊兮從國殤成山爲肴兮勃海爲漿陳¶
余辭兮酹扶桑有日夜出兮東海泱泱是年五¶
月十一日甲辰虞山錢謙益製¶
牧齋初學集卷第七十八¶
<pb:KR4f0010_SBCK_078-18b>¶
