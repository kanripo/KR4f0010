# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:36.936551
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0419-005牧齋初學集-卷第五.
<pb:KR4f0010_SBCK_005-1a>¶
牧齋初學集卷第五¶
　崇禎詩集一(起崇禎元年/戊辰盡六月)¶
　　崇禎元年元日立春¶
淑氣和風應候來王春元朔倂相催故知靑帝¶
攅新令不是天公厭兩回(東坡元日立春詩/省事天公厭兩回)受¶
歲酒應羞白髮向陽花欲笑寒灰釣船游&KR0282;須¶
排日先&KR0191;西山萬樹梅¶
　　正月十四日與邵僧彌看梅西山繇橫塘¶
　　抵光福¶
放舟出橫塘喜與煙郭遠遠景宜日斜淸游取¶
<pb:KR4f0010_SBCK_005-1b>¶
春淺嫩柳綠未舒寒條翠將展近水樹乍明遥¶
峯月漸顯同舟得隹侶靜好有餘善行看煙巒¶
紆坐愛溪橋轉約略雲樹閒西山累甑甗山容¶
如高人作意任偃蹇我生在塵網鹿鹿苦未反¶
明朝山中雲倘笑歸來晚再拜萬樹梅爲我滌¶
顏&KR0804;¶
　　夜步虎山橋¶
信步尋谿橋邨犬吠林杪月色淡自佳山行誤¶
亦好暮峯歛餘黛早梅散輕縞定知今宵夢空¶
濛入幽討¶
<pb:KR4f0010_SBCK_005-2a>¶
　　元夕阻雨泊舟光福¶
尋花不覺遠&KR0033;入梅花邨孤蓬坐滴瀝淸曉如¶
黃昏未能理蠟&KR0282;何睱開淸尊名花初發時燕¶
賞亦遲人西山千萬樹亞枝趂朝暾洗粧映流¶
水薄寒倚柴門豈知墮煙雨掩抑空淚㾗梅花¶
如靜女有恨初不言我懷同楚客莾莽欲斷䰟¶
世無别花人此意誰與論¶
　　十六日冒雨游玄墓¶
發興上藍輿賈勇著芒屨尋花欲乞命(韓詩都/將命乞)¶
(花)豈爲風雨怖冒雨發龜峯穿花到玄墓參月¶
<pb:KR4f0010_SBCK_005-2b>¶
橫淸晨玉雪蔽行路沾濕聞雨香登頓入花霧¶
初疑雨妬花轉爲花惜雨梅亦愛淸姸裛雨如¶
含露孤標宜輕寒靚粧倚薄暮秉燭如有思吮¶
毫未能訴欲償淸游逋更覔寒餓句¶
　　奉慈庵紅梅一株嫣然獨出感而有作¶
萬樹漫山玉雪中一株獨自笑芳叢新粧不是¶
緣施赤薄怒應看近發紅聊貶高寒遮俗眼暫¶
先穠豔領春風調羹至竟誰能事枉竊年華媚¶
化工¶
　　美人詒折梅一枝僧彌歎賞請余同賦¶
<pb:KR4f0010_SBCK_005-3a>¶
小院疏窻傍畵闌擕來細向膽瓶看端詳苦愛¶
橫斜好折贈&KR0055;知㨂擇難伴我餘香宜夜靜憐¶
渠剪燭對更殘一枝巳識春風意莫倚孤舟怨¶
薄寒¶
　　十七日早晴過熨斗柄登茶山歷西磧彈¶
　　山抵銅坑還憇衆香庵¶
吳山環西南其山秀而嶧鬱盤起玄墓迤𨓦屬¶
西磧梅花生其中居然好宮宅譬彼冰雪姿淖¶
約處姑射回環具區水粘天浸寒碧空濛滋霜¶
根浩𣺌蕩月魄湖山畜氣韻煙雲發芳澤所以¶
<pb:KR4f0010_SBCK_005-3b>¶
西山梅逈出凡梅格我來早春時發興蠟雙屐¶
&KR0677;奇忘晴雨尋花越阡陌茫茫梅花海上有花¶
霧積不知何處香但見四山白藍輿度花杪登¶
頓旋巳易恍忽如夢境愕眙眩游跡縱覽乗朝¶
暾留連坐日夕殘陽挂煙樹橫斜似初月淸游¶
難省記勝情易追惜還恐梅花神芒芒笑逋客¶
　　衆香庵贈自休長老¶
略彴緣溪一徑分千林香雪炤斜曛道人不作¶
尋花夢只道漫山是白雲¶
　　西山看梅歸舟卽事示僧彌(四首)¶
<pb:KR4f0010_SBCK_005-4a>¶
廿年游跡半萋迷老去逢君又杖藜芳草路當¶
春雨後梅花村在衆山西茶山煙雨荒新築(長/蘅)¶
(欲結庵茶/山未果)銅井莓苔没舊題(余與龔一淵孟何/三季穆偕游銅井)¶
(題名絶壁去今/二十二年矣)更憶盤螭桃萬樹人閒何限武¶
陵溪(盤螭桃花最/盛今無復存)¶
　　其二¶
千邨煙靄蔽芳叢流水疎籬有徑通花霧隂中¶
晴日變湖山斷處白雲烘低迷楊柳差新緑點¶
綴櫻桃記小紅安得松圓老居士墊巾同過虎¶
橋東¶
<pb:KR4f0010_SBCK_005-4b>¶
　　其三¶
三年噩夢已塵沙又向東君感物華獻歲雪消¶
遲柳色試燈風雨妬梅花曾賖酒券書千卷(葛/文)¶
(康以酒券從人/假太平御覽)儘放漁舟水一涯眼底仙源在¶
人世春&KR0055;隨處有桑麻¶
　　其四¶
虎山橋畔好溪山聚塢銅坑取次扳&KR0282;齒衝將¶
新雨去杖頭携得老梅還靑山對酒知誰在白¶
髮尋春讓我閑自此柴荆多晝閉遲君花下或¶
開關¶
<pb:KR4f0010_SBCK_005-5a>¶
　　虎丘秋月圖題贈似虞周翁¶
虎丘佳麗地中秋明月時吳儂競芳辰結伴相¶
遨嬉一翁迆邐來蒼顏白須眉徐行躡浮圖信¶
步穿劒池矍鑠憎扶掖矯健逾僮兒還憇千人¶
坐微汗揮裳衣游人羣指目伎女爭遶圍無乃¶
地行仙遨游下巖扉此翁少好游游興老不衰¶
年年中秋月艤舟虎丘湄排連五十秋晴雨莫¶
閒之譬如秋風鴈歲歲不失期還觀同游人游¶
跡苦叅差少者漸以老老者漸以稀山中有老¶
衲拱揖復嗟咨與翁爲輩行是我影堂師亦有¶
<pb:KR4f0010_SBCK_005-5b>¶
中年人髩髮漸成絲拍肩呼曾孫側坐相追隨¶
昔時裘馬客今或寒與饑𦘕船易新主簫鼓無¶
遺吹昔時紅粉伎零落歸山崥或爲衰年嫗乞¶
食行吹篪吳風逓更換吳粧日葳㽔短衣遍紅¶
紫大袖拂履綦吳歈稱絶調傾聽良巳非新腔¶
難按拍急管增繁悲轉盻復誰是屈指亦自疑¶
豈獨市朝改兼恐陵谷移惟有生公石盤陀閱¶
成虧惟有劒池月秋來鑑如規羨此鶴髮翁身¶
閑步逶迤秋山與秋月年年對霜髭人生皆昔¶
夢一往不可追夢愕與夢歡夢者豈自知冶㳺¶
<pb:KR4f0010_SBCK_005-6a>¶
如好夢夢覺心說怡胡爲勞生人惘惘徒歔欷¶
翁今年九十健噉足若飛幸逢　聖明世擊壤¶
歌雍熙煌煌老人星長炤虞山厜更度十中秋¶
爲舉百歲巵¶
　　悼鶴¶
來從何所化何之碧海茫茫不可追留魄尚疑¶
初月影招䰟正在落梅時舞休竹裏風生少鳴¶
斷松閒露下遲約略重來還報我秋空春曉是¶
前期¶
　　其二¶
<pb:KR4f0010_SBCK_005-6b>¶
殘年百事苦傷悲更報胎禽去曉池院落又如¶
亡愛子寢門應比哭相知乗軒任爾誇新寵爭¶
樹還誰占舊枝商略雲山&KR0287;仙骨玄黃祇恐未¶
相宜(&KR0287;鶴銘云裹/以玄黃之幣)¶
　　&KR0287;鶴之明日有鶴翔於鄕園去往年鶴來¶
　　之地一牛鳴耳宗老明翼氏購得贈余先¶
　　以佳咏感而致謝¶
獨鶴仍從海上來柴門還爲羽衣開丹丘信隔¶
猶凝望紫府書通便却廻顧影似憐曾舞雪返¶
䰟應逐未殘梅仙家騏驥非凡骨寄謝詩人莫¶
<pb:KR4f0010_SBCK_005-7a>¶
漫猜¶
　　荅履之喜得鶴見遺四韻¶
雲消鶴去不勝愁小兆人閒似可求(去年九月/里人獻夢)¶
(有鶴去復/來之詩)朱頂巳蒙仙客號(宋李文正五客/詩號鶴爲仙客)素¶
翎還伴老人頭羽毛雖短誰能假菰米方殘豈¶
自謀莫向華亭論聲價相經久巳誤浮丘(來詩/云翔)¶
(集巳知陽鳥意虞/山聲價重華亭)¶
　　依韻徐于喜見¶
月昏雲薄闇思量别緖參差有底長啼樹鳥闌¶
仍宛轉穿花蝶老故輕狂重支秋枕溫殘夢更¶
<pb:KR4f0010_SBCK_005-7b>¶
拂春眉理斷腸綰盡柳絲還柳絮東風只合爲¶
君忙(徐前後贈伎有柳/絲柳絮詞各數首)¶
　　和履之花朝見示¶
愕萝纒綿尚記存芳華空對二分春凄凉寒食¶
還如我穠𧰟花朝乞與人生計料(平)量餘昔酒¶
功名磨折剰閒身白家大有穿楊手切莫蹉跎¶
學老民(用樂天喜敏/中及第詩)¶
　　題仙山樓閣圖¶
華堂遲日春融融嬌蘭寵蕙多光風誰爲此圖¶
掛素壁神山仙館來空濛參差崑崙頂縹緲扶¶
<pb:KR4f0010_SBCK_005-8a>¶
桑東上有摩天削成千仞之絶壁下有拔地偃¶
蹇百尺之喬松天光浮動日月水海濤激射飈¶
輪峯五雲聚族不成雨千霞解駮皆爲虹交梨¶
無根長翳薈夜芝有光炤丰茸琪花瑶草人不¶
識但見竹柏長靑葱其閒樓觀參差起璇瑰瑶¶
碧相蔽蒙細界煙巒辨棟宇平臨月駕開房櫳¶
墉城金臺盡治所易遷童初或離宮羣眞&KR0813;紛¶
互來往似謁金母朝木公金條脫玉玲瓏頂巾¶
作髻衣綃垂紅白珠約臂靑章帶胷鳥𤓰紛指¶
掌虎齒還嬰童高堂壽母定誰是無乃亦在圖¶
<pb:KR4f0010_SBCK_005-8b>¶
畵中主人捧圖獻母側慈顏一笑回春容班白¶
稚齒齊上壽撞鐘伐鼓樂未終金盤擗麟莫數¶
他家事斟雉調鼎吾祖自有彭鏗翁(楚詞天問/彭鏗斟雉)¶
(帝何饗神仙傳云彭祖/能調鼎進雉羹於堯)¶
　　花朝魏仲雪徐于王諸人宴集賦詩用花¶
　　朝二字排韻余閉關不得與仲雪枉詩見¶
　　示依韻奉和兼𥳑于王¶
不分春光取次奢小闌側畔想芳華晴煙籠(上)¶
柳邨邨雨暖日熏桃樹樹霞舊社房櫳看到燕¶
新粧簾幙記回車憑君傳語東風道莫放花期¶
<pb:KR4f0010_SBCK_005-9a>¶
過楝花¶
　　其二¶
遨頭婪尾羨招邀可惜關門負此宵垂白心情¶
餘我在踏靑風物任君描春將好遍垂垂去花¶
旋開齊續續飄準擬諸公作寒食莫欺老子似¶
今朝¶
　　春雨¶
小閣疎簾香篆遲冥冥春曉似昏時揩摩老眼¶
看如霧撥觸愁腸散作絲淺綠樹滋鶯不覺小¶
紅花濕蝶還知輕蓑䍡&KR2014;垂楊畔閒殺江頭老¶
<pb:KR4f0010_SBCK_005-9b>¶
釣師¶
　　春雪(記元年二月十九日事也多用東坡/癸丑春分後雪詩句而反其意)¶
遲日同雲更合圍東皇何事發隂機李梅冬實¶
原非分雪霰春&KR0055;故作威繞樹鶯雛應罷語漫¶
天柳絮敢爭飛老農劇喜遺蝗盡旋覺陽和轉¶
褐衣¶
　　春雲¶
萬里春空碧落分微茫點綴起氤氳亭亭車蓋¶
誰吹汝漠漠高樓正憶君蔽日早時能待族飄¶
風一旦巳離羣白衣蒼狗須臾事霖雨終期出¶
<pb:KR4f0010_SBCK_005-10a>¶
岳雲¶
　　春晴¶
暮霞新爛午隂收儘放春光在陌頭意愜好風¶
吹綠醑眼明初日炤紅樓靑天宿霧看誰掃白¶
晝游絲颺不愁爲報園林鶯鷰道呼晴逐雨莫¶
憑鳩¶
　　仲雪折梨花見贈(口占)¶
寒日到來春寂寂梨花開遍月朧朧煩君折贈¶
銅甁裏閒殺庭前昨夜風¶
　　雪裏桃花次薛叟韻¶
<pb:KR4f0010_SBCK_005-10b>¶
雪花拂拂釀花朝故著桃花未肯飄傅白更憐¶
頳頰好欺紅不放粉墻燒朱門人靣愁相映紫¶
陌塵埃恨欲銷擬爲寫生誰下筆王家還有雪¶
中蕉¶
　　雨中仲雪招飮海棠下¶
二月簾櫳中薄寒錦城花霧晝漫漫鮮姸正合¶
停杯賞沾濕何妨低帽看剪剪風輕還刻燭濛¶
濛雨重更憑闌知君&KR0114;夜留連意坐惜芳華未¶
許殘¶
　　寒食日于王仲雪諸人小集津逮軒¶
<pb:KR4f0010_SBCK_005-11a>¶
&KR0282;引奚奴杖掛錢隻雞近局許招延貧家節物¶
宜寒食病伎風光似禁煙茶白還爭分火候桃¶
紅欲褪賣餳天淸平要著新詩寫好記崇禎第¶
一年¶
　　雨中海棠花下代徐于贈妓¶
風風雨雨妬花天人病花殘劇可憐還恐海棠¶
零落盡交梳窻下對花眠¶
　　寒食日看徐于别妓二首¶
落花細雨正佳晨萬樹紅芳一病身試看淸明¶
寒食候料量還是未殘春¶
<pb:KR4f0010_SBCK_005-11b>¶
　　其二¶
梨花開盡橘花新送妓憐君似送春記取今年¶
作寒食粥香餳白爲何人¶
　　喜復官誥贈内戲效樂天作¶
三年偶失楚人弓憂喜廻旋似塞翁我褫緋衣¶
緣底罪君還紫誥有何功佩環再試從風響寶¶
髻仍看耀日紅重作安人莫侈太饁耕還憶舊¶
家風(白詩云我轉官階嘗自/愧君加邑號有何功)¶
　　聞新命未下再贈¶
山林裘褐可同羣翟茀雖榮且莫欣昔褫帶鞶¶
<pb:KR4f0010_SBCK_005-12a>¶
眞爲我今遲官誥豈緣君譙樓風雪應知免(應/山)¶
(母妻俱頌/繫譙摟)内殿恩波更許分(元日命婦朝/賀/中宮)慵惰¶
請看丞相婦綠窻朱卷對斜曛(傳聞/中宮好/學新叅夫人有)¶
(延師習/通鑑者)¶
　　三月三日泛舟卽事十二韻¶
風光雨又晴上已更淸明節候今年異遨游此¶
日幷煙嵐開水國雲錦蔽山城岸綠攀還折堤¶
青踏欲平執蘭修故事揷柳惜芳情新火紅粧¶
出香塵翠袖生就花拈舞蝶揀樹聽啼鶯㳂泝¶
移舟緩盤回去馬爭歡娛窮日夕燕賞及時淸¶
<pb:KR4f0010_SBCK_005-12b>¶
醉眼牽花影歸心殢鳥聲酒依金谷數詩儗麗¶
人行禊畢還相賀春衫試體輕¶
　送張老還溧陽¶
張君攻岐黃高名走婦孺坦懷絶厓厈劇談見¶
情愫好酒復喜奕流連雜歌呼勝負如等閒局¶
終色不忤吾觀善奕者握子多顧慮推枰歛手¶
時黑白在何處古來當局人多爲一著誤縱負¶
國手名豈知拙工趣君來早鶯啼君去新蟬語¶
流光去不返屈指如傳遽與君須臾閒甲子在¶
旦暮安知世上人斧柯不巳故餘尊湛東壁斜¶
<pb:KR4f0010_SBCK_005-13a>¶
日炤西樹且復竟一局酒闌送君去¶
牧齋初學集卷第五¶
<pb:KR4f0010_SBCK_005-13b>¶
