# -*- mode: mandoku-view; -*-
#+TITLE: 牧齋初學集
#+DATE: 2015-09-11 17:17:38.049318
#+PROPERTY: ID KR4f0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0419-027牧齋初學集-卷第二十七.
<pb:KR4f0010_SBCK_027-1a>¶
牧齋初學集卷弟二十七¶
　雜文七¶
　　冨責主人文¶
昔人逐貧送窮之作皆以貧&KR0017;致辭譴訶不少¶
貸而冨&KR0017;則不及焉孫樵逐痁&KR0017;文列四&KR0017;之¶
目曰謟&KR0017;曰矯&KR0017;曰巧&KR0017;曰錢&KR0017;是四&KR0017;者皆¶
冨&KR0017;之族𩔖儔黨也樵旣知冨&KR0017;之情狀而擬¶
諸其形容矣又欲招之以文冨&KR0017;故不好文幾¶
其與子墨作緣亦傎甚矣乎余里居食貧峭獨¶
自憙時聞大冠揶揄聊述其語爲冨責主人文¶
<pb:KR4f0010_SBCK_027-1b>¶
知冨&KR0017;之不可招故安于其責而不慙也意略¶
與樵反其辭曰翰林主人索居暑夕月在南斗¶
明河垂席雲物輕鮮人影單&KR0215;倚仗徬徨瞻睇¶
四壁有聲愾然若咳若息若啼而厲若愬而搤¶
譆譆出出音聲四射傾聽不明掩耳逾嘖曰余¶
爲冨&KR0017;百&KR0017;之王暫舍冨室薄㳺窮鄕過子之¶
門有如琢氷門神冷落戸&KR0017;凌兢入子之室徒¶
有憂滿竈君辭突厠&KR0017;去溷退筆成冡殘編滿¶
家傲不人後癖必人過撫巳咄咄視天夢夢保¶
此四極御彼五窮凡今之人莫如冨厚百爾具¶
<pb:KR4f0010_SBCK_027-2a>¶
瞻上帝所右&KR0017;猶求食人胡弗走不親而懿匪¶
昬而媾借其餘光逐彼遺臭彼翔我趨彼植我¶
僂彼噉我甘彼灼我灸衎衎飮酒仡仡禦宼惟¶
力是視遑恤我後我有顏靣無獲其皮劈眥析¶
頰逄彼之宜彼笑未色我解其頥彼方曰咨我¶
蹙其眉賜之餘瀝匍匐叩稽不比臣虜况乃等¶
夷我有話言沓口岐舌鴟夷滑稽瀾翻轉折嚘¶
嚶喔吚附耳未絶陳見悃誠誓死流血退而屛¶
人偶語戞戞轉喉似喑出氣復咽哿矣冨人入¶
而後說爲臣則忠作婦斯哲齒牙轆轤骨節臠¶
<pb:KR4f0010_SBCK_027-2b>¶
卷口承餘竅唇嚙足汗尻高首下肩聳脇穿剜¶
肉折俎剝膚肆筵見金則攫有恥必捐子不醜¶
窮人誰子姸脂膏却潤捷徑辟先人敝官冷有¶
地無權資人莠口博人鈍顏搖唇抺摋背靣銡¶
鉗魯冠越棄夏箑冬懸咎譽遷隨彼何有焉冨¶
而可求伐柯有則彼其之子亦旣弋獲善事官¶
長伺候顏色結交駔獪厭飫酒食妻子竱慮僮¶
奴幷力如牛之耕如螣之賊囊櫝充牣子貸滋¶
植大冠如箕項領成飾鄕老稱愿兒童嘆息子¶
胡自苦坎壈失職用我之言易子之求廻馭弭¶
<pb:KR4f0010_SBCK_027-3a>¶
節師彼前修鴈䳱爲羣稻梁是謀揶揄屛息樓¶
裂奚憂儛置筆札辭去交㳺願就幸舍爲子持¶
籌主人聞之閔默隱几煩寃塡臆㗦嘈聒耳𪧐¶
醉方酲夢寱未止回膓傷氣屛營徙倚曙光解¶
駮晨露沾灑欠伸久之晞髮叩齒左顧丹&KR0610;右¶
命圖史忻忻樂康忘其所以冨&KR0017;喟曰不可爲¶
矣撫膺高蹈不顧而起¶
　　楚女對¶
楚之南有季芈者美而惠弱不好弄善女紅授¶
女誡列女傳書筓而適于某氏不苟訾笑久之¶
<pb:KR4f0010_SBCK_027-3b>¶
舅姑弗善也其叔妹妯娌咸䟽遠之其夫憐之¶
而弗敢暱也里有夏巫氏者極醜無雙臼頭黝¶
顏&KR0055;目曷鼻齞唇結喉旁行蝺僂手不識刀尺¶
目不辨結縷倮逐與人合無道涂溷厠擇焉行¶
年五十而後嫁好滛不衰其夫固知之久之其¶
舅姑安之其叔妹妯娌交譽之其夫亦弗忍絶¶
也夏巫氏時引鏡自笑曰吾之美與惠世固無¶
有季芈何爲女子有辭家者過夏巫氏夏巫氏¶
必祝之曰肖我肖我而笑詈季芈不絶口隣女¶
有習夏巫氏者問之曰子固里之不售女也子¶
<pb:KR4f0010_SBCK_027-4a>¶
何賢于季芈夏巫氏曰我善嫁隣女曰季芈實¶
先子行何謂善嫁夏巫氏曰非此之謂也季芈¶
之嫁也一嫁而巳矣善嫁者無不嫁也里之人¶
貴顯者吾嫁門第焉冨厚者吾嫁貲焉賈者吾¶
嫁鬻販焉飯脂洗削者吾嫁奇羡焉傭保吾嫁¶
&KR0033;焉奴虜吾嫁桀黠焉椎剽賊盜吾嫁藏焉丏¶
乞吾嫁殘羹餘瀝焉吾十指如懸錐而衣食嘗¶
有餘且以豢吾舅姑叔妹而蠱吾夫焉季芈之¶
一嫁也此不嫁之精者也故曰我善嫁隣女曰¶
然則子何以無&KR0075;名夏巫氏曰我善滛我非好¶
<pb:KR4f0010_SBCK_027-4b>¶
&KR0075;也汚其身有利于巳則爲之也利我者以我¶
專利也不好&KR0075;&KR0075;我者以我耑&KR0075;也不謀利我¶
是以食&KR0075;利無滛名且里之人老者吾假女焉¶
孤孩者吾假母焉壯者吾假兄弟焉皆假物也¶
向者吾嫁亦假也吾有淫黨而無淫人誰適名¶
我故曰我善淫隣女曰是二者則誠善矣如醜¶
何夏巫氏曰頭臼因而爲廣髻顏&KR0627;因而爲玄¶
衣因&KR0055;目而視下因曷鼻而眉蹙齞唇結喉因¶
而爲囁嚅旁行蝺僂因而爲磬折人惠我而愛¶
其醜也乆而漸忘之且歸美焉季芈洵美矣雖¶
<pb:KR4f0010_SBCK_027-5a>¶
然季芈不善爲美而我善醜以我之善醜易季¶
芈之不善美則季芈之稚齒婑媠猶天人也雖¶
鳴之發于餘竅猶芷若之紛郁以口承之不暇¶
矧敢笑且詈之耶隣女歸以告季芈季芈穆然¶
不應楚王聞之曰嘻是國之無敎令也乃命施¶
夏巫氏表季芈之閭以爲女宗¶
　　書武林禳夷事¶
今年春王師分四道討建州夷三道敗沒殺我¶
一僉事二總兵中外大震武林諸山浮圖有律¶
行者相率然燈禮懺告哀于佛諸大夫士相焉¶
<pb:KR4f0010_SBCK_027-5b>¶
或曰是詛之也秦嘗詛楚王熊相是匹敵之禮¶
也或曰非詛也禳也禳之之義何居周官大宗¶
伯六祀六祈則掌之太祀侯禳禱祠之祝號則¶
掌之小祝以迨于司巫女巫各有事守凡以寧¶
風旱彌災兵國有大故號呼于神以求福也夫¶
周禮者周公致太平之書也當周之盛時天子¶
穆穆諸侯皇皇六&KR0056;分職各率其屬時和年豐¶
天無烈風隂雨白雉鬯草之貢至自荒服國固¶
無風旱烖兵之足虞其有之則其所召致感應¶
者不在人也是故一則曰以事&KR0017;神示再則曰¶
<pb:KR4f0010_SBCK_027-6a>¶
以同&KR0017;神示德之休明人無不和而天神人&KR0017;¶
地祗或有不同不和則六癘之自作聖人得以¶
索而治之然而用牲用幣祈嘄告哀不敢專用¶
攻說從事求乎陰之道也治世浸遠五行之沴¶
滋多風旱災兵刼運促數而大雄氏之敎始盛¶
其所以弭災拯難升幽陟明固不遠于周官之¶
法則亦聖人所不廢也今　天子&KR0055;居法宮乆¶
道化成建州一隅伏屍流血干犯和氣六癘之¶
自作不歸于人&KR0017;天神地祗之不同不和而誰¶
歸與周官之制度蕪廢侯祈禱祠之法巳不可¶
<pb:KR4f0010_SBCK_027-6b>¶
攷見不告于大雄氏而誰告與雩祭之用女巫¶
也歌哭而請今建州之烖豈&KR0033;旱暵與浮屠之¶
禮懺也其唱嘆不比于歌其悲哀不比于哭與¶
舉國之人皆莫適爲女巫而浮屠焉代之是不¶
亦亡于禮之禮與然則大夫士之相之也何居¶
曰吾聞之浮屠有䕶眞者瓦盂草食守木义如¶
金科斯律行之表也率䕶真之道以之爲臣必¶
不以持祿養交罔上以之爲長必不以苞苴竿¶
牘漁下以之立朝必不以&KR1605;訿噂沓賣友雖棄¶
氏毁髪固天子之寶臣也大夫士之相之也宜¶
<pb:KR4f0010_SBCK_027-7a>¶
或曰是舉也大夫士請之浮屠鑒其誠往焉爲¶
大夫士者里居而抱疆埸之憂匍匐稽顙告哀¶
于佛其進而謀人之軍師&KR0022;邑又何如也侯喜¶
者唐之處士也劉逸淮之亂作吊汴州文投之¶
大川以訴李翺曰誠之至者必上通上帝聞之¶
劉逸淮其將不久後數月劉逸淮竟死然則佟¶
夷之死且亡其有日矣書其事以俟之萬曆巳¶
未夏四月¶
　　節婦文氏旌門頌(有序)¶
洪武七年春三月甲午　詔旌吳縣民妻守節¶
<pb:KR4f0010_SBCK_027-7b>¶
者三人姚榮三妻黃氏旌門在吳縣之閶門里¶
具實錄中後二百四十二年吳縣有姚節婦文¶
實榮三七世孫汝轍之妻巡按御史請得表署¶
其門如黃氏　制曰可于是符下有司行事所¶
旌門亦在閶門里綽楔相望焉文之隕所天也¶
爲萬曆庚辰子希孟生十月乳哺之餘掖置苫¶
次麻與襁相襲也希孟少病𠻳齒擊乳迸迷離¶
枕席閒不辨血湩中更家難覆巢完卵艱危萬¶
狀萬曆乙卯孀居三十有六年與&KR0013;旌典希孟¶
旣以春秋舉於鄕有聞望矣媲烈則繡黼娠賢¶
<pb:KR4f0010_SBCK_027-8a>¶
則珪璋煌煌乎圖史之遺則　聖朝之盛事也¶
黃之被旌故史臣蘇伯衡作旌門頌旌門之有¶
頌古無聞焉自伯衡昉也其亂曰嗟臣事君猶¶
婦從夫凡百在位曷鑒曷圖伯衡當開國初去¶
僞吳&KR0427;竊未遠其告誡臣子者甚備承平以來¶
偷玩滋有惟玆閶門通邑大都乘軒列騶過姚¶
氏之宅里者道相逮也其亦有下車肅揖攷舊¶
史之訓辭而興起者乎謙益待罪國史謹書其¶
事以遺希孟俾鑱之樂石猶伯衡之志也頌曰¶
我　祖建國崇奬節孝　神孫十葉風聲彌耀¶
<pb:KR4f0010_SBCK_027-8b>¶
徵節于吳有黃有文崇臺綽楔後先一門龍宗¶
有鱗鳳集有翼維黃自誓文也是則是則伊何¶
忍死立孤哀哀苫塊襁褓是扶哭摧蒼天泣掩¶
黃口吳趨罷歌闔廬崩耦哀此藐孤命比垂髪¶
含飴雜淚嚙乳迸血靡晨匪昏靡令匪冬寒燈¶
晝靑朔雲夏同厥孤漸長維母作傅敎之春秋¶
朂以匕箸鴻匹不再豹生有文是母是子達于¶
九閽　帝曰兪哉媲女前烈漆書交映烏頭雙¶
揭峩峩閶門甄胄之里軒車轔轔有來至止覩¶
彼赭白問諸琬琰豈無轅廻亦有顏淟嗟此婦¶
<pb:KR4f0010_SBCK_027-9a>¶
嫠朝虀莫鹽旌門有伉過者具瞻天咫不遠¶
皇匪爾私載高食厚云胡弗思匪癉曷章匪誅¶
曷封訓於蒙士式彼女宗曷鑒曷圖莫非臣子¶
載筆作頌敬嗣舊史¶
　　節婦韓氏旌門銘(有序)¶
崇禎三年吏部文選淸吏司郞中臣必顯言臣¶
曾祖父元祖以諸生早夭曾祖母韓氏年二十¶
有八毁容截髪瀕死自誓力作以奉舅姑血淚¶
以育孺子茹荼攻蓼五十餘年州里言其狀監¶
察御史將覆覈上請家本衞籍衞弁來索賄家¶
<pb:KR4f0010_SBCK_027-9b>¶
人欲予之韓嚙指曰吾誓死守節若以賄得旌¶
是毁吾節也乃罵絶之且死戒子孫勿復言旌¶
表事臣祖承光累年外吏臣父振基數月省垣¶
未獲具䟽陳請臣遭逄　聖明待罪銓部敢昧¶
死上聞伏惟　陛下鑒百年之苦節閔三世之¶
死孝幸得表署其門如制令其自臣祖父以下¶
咸死且不朽　制曰可於是草莽臣謙益舊待¶
罪太史氏謹爲之銘銘曰巖巖衝關下有潼水¶
注河激華龍門伊始神區帝戸風氣完塞彼都¶
士女淑茂厥德有美韓姞來歸于孫嚴霜夏墜¶
<pb:KR4f0010_SBCK_027-10a>¶
所天不存雙雙華顚呱呱襁褓閔予幼稚哀彼¶
篤老寒燈雨侵敗幃風擁哀哀血淚迸爲乳湩¶
厥孤旣立母節未署伊誰抑没韎韋跗注民彝¶
有嘗天咫不遐挹彼注兹發祥厥家子應星郞¶
孫拜夕闈曾孫趾美前光後輝乃扣帝閽抗疏¶
請䘏　帝曰兪哉汝表汝錫崇臺綽揳銀榜漆¶
書天晶日明炤曜里閭㝠㝠長夜墓木巳拱寒¶
灰琯飛重泉波涌　皇明如日靡幽弗燭孰云¶
百年蔽此蔀屋誰謂華高母節齊而誰謂潼遠¶
母節逝而誰謂衝關峻不可仰烏頭雙表遠抗¶
<pb:KR4f0010_SBCK_027-10b>¶
高掌舊史作銘勒諸樂石崇&KR0324;節義用詔罔極¶
　　新安呂氏節孝旌門銘¶
崇禎十五年闖賊陷雒陽故南京叅贊尚書呂¶
公維祺被執抗辭罵賊而死余從故篋中得公¶
所詒先世節孝事狀摩娑流涕追惟宿諾乃爲¶
敘而銘焉敘曰節婦牛氏河南府新安縣介村¶
里人呂鄕妻也鄕死時年二十九闔戸自經女¶
弟救之得免家貧子稚隣媼憐而諷之嫠靣截¶
髮以死自誓篝燈紡績聲淚奄然泣涕漬濕麻¶
枲日亭午突蕭然無煙終不肯匄貸一錢曰與¶
<pb:KR4f0010_SBCK_027-11a>¶
人通財非嫠婦事也子孔學貧不能爲儒習書¶
獄爲縣吏文無害能佐縣令平反孫維祺舉進¶
士官吏部郞呼孔學謂曰夫子好行其德指囷¶
以周人之急而家輟火里人靳之曰無若呂公¶
代客用窮今幸少有餘貲盍亦行夫子之志乎¶
孔學傾家以贍三族澤及窮嫠母之敎也牛氏¶
卒壽七十有八孔學老矣號踊致毁苫次病亟¶
子婦以酒肉進終不肯御冡廬沍寒風饕雪虐¶
人勸之歸不可曰我先人葬母身自負土手皴¶
足重繭我以孺子故弛於畚築又忍燕寢居息¶
<pb:KR4f0010_SBCK_027-11b>¶
棄吾母於宿莽乎里人言母病腫瀕死孔學𥸤¶
天請代感異夣遇異人診之一昔而起兒童婦¶
女爭傳其事皆曰呂孝子也天啓四年御史丘¶
兆麟上其狀禮部案驗不妄奉　詔表厥宅里¶
曰旌表故民呂鄕妻牛氏貞節及呂孔學孝子¶
之門母子節孝同日竝旌史策所罕聞國制所¶
未有也旌門之後凡十九年而有叅賛公死節¶
之事銘曰　惟　皇建極崇&KR0324;節孝樹之風聲¶
顯顯呂氏母子婦孺篤守天經栢舟之節白華¶
之孝旁達神明一門雙闕烏頭漆書燭幽洞冥¶
<pb:KR4f0010_SBCK_027-12a>¶
神錫祕祉靈泉神芝誕育夏&KR0056;雒邑隳突天𧇊¶
地圯親賢在庭食竭力盡抗辭談笑𫉬此利貞¶
肝膽輪囷碧血不化鬱爲神靈雒陽城下思鄕¶
之夢遄歸　帝京節婦有孫孝子有子惟我有¶
臣天包元命國叶貞符純嘏合幷卽圖立廟¶
帝命洊加揚芬億齡金銷石泐汗靑凜然敬斲¶
斯銘¶
　　金節婦錢氏旌門銘(幷序)¶
崇禎八年巡按浙江御史臣某言紹興府山隂¶
縣民金某妻錢氏年十八歸於金二十三而寡¶
<pb:KR4f0010_SBCK_027-12b>¶
一女提一子抱截髮嫠靣矢志自誓衰麻與襁¶
褓相襲也血淚與乳潼相和也乆之紡績以課¶
弱女修脯以敎稚子𥸤天刲股以療病姑茹荼¶
攻蓼克有完節萬曆四十七年卒年五十三謹¶
按節婦錢氏後門寒素伶俜孤苦俯子仰姑捐¶
身幷命用能報稱所天全歸下地所謂之死靡¶
它復生不愧者也臣牒下所司案驗不妄請得¶
表署其門如會典　制曰可後三年節婦之子¶
廷策謁謙益於請室請爲旌門之銘銘曰　旌¶
門之典備於有唐逺我國家甲令煌煌烏頭雙¶
<pb:KR4f0010_SBCK_027-13a>¶
闕綽楔嶙峋勸爲人婦勸爲人臣惟　皇御極¶
崇&KR0324;節孝金寡高行門閭有耀高行維何誓死¶
報夫血湩育子殘肌療姑金銷石泐丹誠不改¶
琢冰積雪四十餘載鴻孤行單鸞孤影隻相彼¶
禽鳥有耦有匹鳥鼠同穴靈貍互雄人而無恥¶
孰長倮蟲閹孫塞路媼子盈朝蜾肖蝝蕃廉恥¶
道消持祿鉤黨如弗我克國邑軍師棄比遺跡¶
　皇匪爾寵爾訶爾辱小𠛬刀鋸大𠛬爵祿多¶
壘蹙國泄泄䧏災爾之弗圖亦巳焉哉惟此庶¶
婦習禮蘊義送往事居鞠躬盡瘁惟婦殉家惟¶
<pb:KR4f0010_SBCK_027-13b>¶
臣𦒿國三事大夫云胡弗䀌崇臺有伉表厥宅¶
里　帝庸勸節亦以明恥莫堊匪　&KR1423;匪丹悛¶
者停車赧者頳顏纍臣謙益舊太史氏作爲銘¶
詩敬告&KR0056;士¶
　　雙節堂銘(幷序)¶
永樂初嘗熟民朱昌朱亮應　詔徙家京師兄¶
弟相繼殁昌婦錢亮婦陳皆盛年自誓鞠其遺¶
孤曰良曰鉉皆克有成鉉中進士拜御史奏旌¶
其門閭爲堂號曰雙節倪文僖諸公爲記傳胡¶
忠安商文毅諸公爲詩與頌而前塘戴進爲之¶
<pb:KR4f0010_SBCK_027-14a>¶
圖此天順閒事也耳孫某出以示余余拜而展¶
視絹素完好風烈如在因念二節婦之殁二百¶
餘年所謂雙節堂者缺瓦斷礎不可復跡矣而¶
觀者拱手歛容如二寡之危坐於此堂而肅揖¶
其下也天地閒物無不敝惟節義爲可久是故¶
殘肌斷脰者彌痛而忠臣節婦不替於世爲之¶
銘曰二寡高行萃於一堂輕裾齊縞朱顏竝蒼¶
秋稗同炊寒燈互影呱呱二孤血淚塡哽鴻節¶
旣伸熊丸有託惟此崇構御史所作素椽粉板¶
二百餘年我披畫圖有風肅然霜棲舊礎月澹¶
<pb:KR4f0010_SBCK_027-14b>¶
上楹恍見二嫠栗玉堅冰悍夫俯躬譁者不語¶
摳衣趨風欲拜堂下三槐之堂駟馬之門棟宇¶
翬飛今則焉存石泐刼灰節義不隊巋然斯堂¶
亘古嘗在¶
　　義冢碑銘¶
虞山之北繇天潭谷邐迤而下林𪋤薈蔚後崗¶
而靣城凡五十餘畮買之置義塜焉廣二百五¶
十七步修如廣之數而贏十八國民無私地域¶
者與夫死於道路者則以告族而埋之叅政陸¶
君仲謀實爲經始請於邑宰張侯溝封之而申¶
<pb:KR4f0010_SBCK_027-15a>¶
其禁令謙益謹書其事系之銘詩以告後之人¶
俾勿壞銘曰帝奠九壥濟於壽仁厥𩔖不齊扎¶
瘥夭昏邑厲有祀漏澤有園掩骼埋胔豈惟孟¶
春(其/一)維玆都邑民人所戾極熾而豐氣亂作癘¶
道路不掩溝壑斯斃莫司置楬莫掌除骴(其/二)白¶
骨榰柱靑燐斷續瘈狗晝嘷饑烏夜啄膟膋日¶
燎骹股雨濯痛湛淵泉殠達墻屋(其/三)風凄晝日¶
䰟語道周天寒雨濕有聲啾啾豈無蓋帷亦有¶
首丘悍夫涕淚仁人以憂(其/四)虞山之隂天潭之¶
陽爲扈爲嶧如防如牆宮以嶞山襲以脊岡畫¶
<pb:KR4f0010_SBCK_027-15b>¶
丘繞還近郊莽蒼(其/五)乃捐泉布乃植封樹乃給¶
轊櫝乃族墳墓以葬以貍以表以署旣度以畮¶
又度以歩(其/六)山則再成地匪不食纍纍者墳不¶
見白日昔無席薦今有寢室革其呻喚歛彼䰟¶
魄(其/七)告於邑宰宰曰禕矣　疀慮終樵牧禁始¶
爰命山虞以及蜡氏部分林𪋤昭示無止(其/八)凡¶
此捐瘠皆我族𩔖我心䀌傷非作而致不麛不¶
卵澤有攸漑如水斯瀵如火出燧(其/九)大書&KR0055;刻¶
載此銘詩凡百君子過而眂之梧丘垂仁射聲¶
流滋岸頺城復斯冡勿夷(其/十)¶
<pb:KR4f0010_SBCK_027-16a>¶
　　第五公畵像贊¶
第五公者周姓諱召詩字二南鎭江之金壇人¶
也兄弟五人皆射策甲科登膴仕公獨老逢掖¶
行又第五遂自號第五人稱之曰第五公丙丁¶
之交㭬人竊枋其爲之冢宰者第五公之伯兄¶
也第五公詒書强諫弗聽登明倫堂伐鼓號哭¶
裭諸生之巾衣以歸未幾而卒後十餘年其子¶
𥳑臣介生蔚爲儒宗件繫公行事謁有道而文¶
者志之于是第五公之名滿天下矣春秋之法¶
誅不辟親季友之於公子牙慶父是也其有力¶
<pb:KR4f0010_SBCK_027-16b>¶
不能正託而逃焉衞子鮮之託於木門吳季札¶
之耕於延陵是也第五公之義其在衞鱄吳札¶
之閒乎初應山楊忠烈公劾閹削籍冢宰猶里¶
居半夜舉火疾呼塾師之門蹴而起之曰天眼¶
開矣戊辰冬余以枚&KR0114;被逐冢宰大喜徧召其¶
親知歡宴累日冢宰幸余之廢退比於應山此¶
亦余之知已也𥳑臣持第五公畵像屬余爲贊¶
遂牽連書其事嗟夫冢宰之於余若是則執筆¶
而贊第五公之像其亦公之所不吐也夫贊曰¶
有珮者玉有服者緋有泚其顙色如死灰逢掖¶
<pb:KR4f0010_SBCK_027-17a>¶
之衣章甫之冠不愧不怍有氣桓桓七尺之軀¶
載骨負肉上天下地父母所育怒髮俯植奮髯¶
旁騖云胡中道鬻彼熏腐頖宮之門掛我冠裳¶
長嘯闔棺我歸我藏第五之名永敝泉壤忸怩¶
鄙夫敢拜公像¶
　　駝基覘銘¶
姚寛西溪叢語曰登州駝基島石可啄硯島蓋¶
海運道也新城王季木遺余駝基硯爲之銘曰¶
海島有石取以琢硯涉彼風濤登於書案世無¶
淮安疇復海運晴窻摩娑使我三歎¶
<pb:KR4f0010_SBCK_027-17b>¶
　　琴銘(張生斲琴以獻范司馬余爲之銘)¶
吳張斲桐越其祖髹采薦之高平府余系之銘¶
曰淸厲而靜和&KR0243;而遠此范氏之譜也¶
　　杖銘¶
用之則行舍之則藏惟吾與爾危而不持顚而¶
不扶將焉用彼崇禎八年春牧翁銘¶
　　又¶
挂百錢沽一壺登高不懼涉遠不孤策扶老兮¶
擅嘉名嗟靈壽兮非吾徒¶
　　　滸墅關重修關壯繆廟碑銘¶
<pb:KR4f0010_SBCK_027-18a>¶
萬曆某年戸部黃州張君大猷𣙜關滸墅重修¶
漢前將軍漢壽亭侯壯繆廟奉&KR0045;　今天子之¶
明命加以衮冕而屬史官錢謙益爲之銘銘曰¶
桓桓壯繆環衞宸極鈎陳閣道作廟翼翼崇關¶
將將神亦戾止是爲離宮作鎭星紀　天子曰¶
咨咨女東南女財女賦女土曷堪鬯草闕貢萑¶
苻傳警占在鳥衡歲曰有眚侯眷南顧弭節吳¶
地胥濤晝晏金虎夜避織篚綸絮轉運炙輠浮¶
淮達河飛涌祠下舳艫晻靄帆檣叅差垂旒端¶
冕坐而臨之都山鐵銘長沙銅誓大庇我吳鎭¶
<pb:KR4f0010_SBCK_027-18b>¶
撫海澨鐵馬嘶嚙金戈後先再戰殲倭雲旗儼¶
然西陵舉烽郁洲如帶以報以祇民神有賴右¶
我三吳以奉　皇明計臣司關史臣作銘¶
牧齋初學集卷第二十七¶
<pb:KR4f0010_SBCK_027-19a>¶
